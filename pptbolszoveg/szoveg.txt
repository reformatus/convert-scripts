1:1.
Aki nem jár hitlenek tanácsán,
És meg nem áll a bűnösök útán, 
A csúfolóknak nem ül ő székében,
De gyönyörködik az Úr törvényében,
És arra gondja mind éjjel nappal:
Az ily ember nagy boldog bizonnyal.
1:2.
Mert ő olyan, mint a jó termőfa,
Mely a víz mellett vagyon plántálva.
Ő idejében meghozza gyümölcsét,
És el nem szokta hullatni levelét,
Eképen amit az ember végez,
Minden dolgában megyen jó véghez.
1:3.
De nem ígyen vannak a gonoszak;
Hanem mint az apró por és polyvák,
Melyek a széltől széjjel ragadtatnak: 
Így az életben meg nem állhatnak 
A gonoszok, és kik bűnben élnek.
Az igazak közt helyet nem lelnek.
1:4.
Mert az Isten ismeri útukat, 
Az igazaknak érti dolgukat;
Azért mindörökké ők megmaradnak;
De akik csak gonoszságban járnak,
Azoknak nyilván mind elvész útuk:
Mert az Istennek nem kell az ő dolguk.
2:1.
Miért zúgolódnak a pogányok?
Mit forgatnak ő bolond elméjükben?
A földi népeknek mi szándékok?
Csak hiába valót űznek szívükben. 
E világi királyok egybe gyűlnek, 
A fejedelmek tanácsot tartanak, 
Az Isten ellen erős kötést tesznek, 
És az ő Krisztusára támadnak.
2:2.
Nagy fennen mondják: mit késünk ezzel?
Jer, szaggassuk el ezeknek kötelét,
És minden igájukat rontsuk el,
Ne viseljünk többé rajtunk effélét! 
De az Úristen a magas mennyekben
Csak neveti dolgukat azoknak,
Csúfolja őket ülvén szent székében,
Kinek ezek semmit nem árthatnak.
2:3.
És végre hogy megindul haragja,
Kemény beszéddel kezd szólni azoknak,
Rettenetesképen megriasztja, 
Mely miatt teljességgel elbágyadnak:
Hogy mertek úgymond, ez ellen, zúgolódni,
Akit én kentem a királyságra?
És királyi pálcát én adtam néki,
Az én szent hegyemre, a Sionra.
2:4.
Mond e királyság: Ím kihirdetem
Az ő tanácsát és szent dekrétomát: 
A felséges Úr mondá énnekem: 
Én fiam vagy, ma szültelek, fiamat.
Kérjed éntőlem a sok pogányokat,
Kiket örökségül neked adok; 
Föld kerekségén sok tartományokat
Mindenütt én teneked ajánlok.
2:5.
Rontsd meg őket te nagy hatalmaddal,
Mint a földből égetett cserépedényt,
És a te királyi vaspálcáddal
Verd össze és törd apró pozdorjánként!
Azért fejedelmek, bírák, királyok
Ezekből tanulságot vegyetek, 
És magatokat jól meggondoljátok, 
Kik e földön regnáltok, ítéltek!
2:6.
Szolgáljatok e hatalmas Úrnak
Jámbor élettel, igaz félelemmel,
Örvendezzetek ő nagy voltának 
De ezek is légyenek rettegéssel:
Csókoljátok e néktek küldött fiat,
Hogy erősen meg ne haragudjék; 
El ne mulasszátok parancsolatját, 
Mert szörnyűképen el kell vesznetek!
2:7.
Mert gyakorta, hogy ingyen sem vélnéd,
Mint sebes tűz, úgy felgerjed haragja. 
Te azért teljes szívvel elhigyjed:
Boldog, aki magát az Úrra bízza!
3:1.
Ó, mely sokan vannak, Akik háborgatnak
Engemet, én Istenem!
Nagy sok ellenségim És sok gyűlölőim 
Tusakodnak ellenem.
Sokan azt alítják, Lelkemről azt mondják:
Elveszett ennek dolga,
Segítsége nincsen, Mert elhagyta Isten,
Így szólnak bolond módra.
3:2.
Mert te, én Istenem, Paizsom vagy nekem,
Ki életem megmented,
És nagy tisztességre, Fejem dicsőségre
Idővel fölemeled.
Tehozzád, Úr Isten, Kiáltok szüntelen,
És te megvidámítasz;
Meghallgatsz  kedvedből, Sion szent hegyéről
Nagy segedelmet nyújtasz.
3:3.
Ha ágyamban nyugszom, Csendesen 
aluszom, Nincsen semmi félelmem. 
Midőn felserkenek, Semmit sem 
kesergek, Mert Isten őriz engem.
Ha százezer népek Mind körülvennének 
Jobb és bal kezem felől,
Ha rám ütnének is, Nem rettegnék mégis 
Semmi veszedelemtől. 
3:4.
Kelj föl, Uram, tarts meg, Ellenségim 
vond meg, Megtörvén ő fogokat!
Mind összepaskolod És arcul csapdosod 
Az Isten-utálókat.
Csak te vagy az Isten, Ki minden 
szükségben Meg tudsz szabadítani,
Ki a te sereged Megtartod, szereted,
És meg szoktad áldani.
4:1.
Én igazságomnak Istene,
Hallgasd meg én kiáltásom!
Szánj meg és tekints ínségemre,
Te vígy engemet tágas helyre, 
Midőn itt szorongattatom!
Ti nagy urak, míglen gyaláztok
Engemet tisztességemben?
És ily hívságban míg maradtok?
Hazudozásra mit vágyódtok? 
Mit gyönyörködtök ezekben?
4:2.
De vegyétek jól eszetekbe,
Hogy az Úr Isten engemet
Bévett kedvébe, kegyelmébe,
Csuda mód megmentett engemet,
És meghallja kérésemet!
Rettegjetek hát és lássátok,
Hogy ellene ne vétsetek;
Magatokat meggondoljátok,
Az ágyasházban ha nyugosztok,
Hogy lehessen csendességtek! 
4:3.
Az igazak áldozatjával
Áldozzatok az Istennek; 
Jó élettel és igazsággal, 
És az Istenben bátorsággal
Bízzatok és örvendjetek!
De sokan mondják azt minékünk:
Ki vezérl minket a jóra?
Azért téged, Úr Isten, kérünk,
Mutasd kegyes orcádat nékünk,
Jöjjön el az áldott óra!
4:4.
Mellyel inkább vigasztalsz engem
És örvendeztetsz szívemben,
Hogynem kiknek sok mustjok terem,
Búzájokkal rakva sok verem,
Mikkel élnek bőségesen.
Azért élek jó békességben,
Fekszem, aluszom kedvemre,
Uralkodván lakom földemben
Bátorságos örvendezésben,
Mert az Úr vigyáz éltemre.
5:1.
Úr Isten, az én imádságom,
Kérlek, vegyed füleidbe 
És hallgass meg kérésembe'!
Én Istenem és én királyom,
Értsd meg mondásom.
5:2.
Tekintsed meg esedezésem, 
És halld meg kiáltásomat,
Midőn hívlak, királyomat!
Meghallgatod én könyörgésem,
Bizonnyal hiszem.
5:3.
Jó reggel meghallgatsz engemet,
Uram, még virradta előtt,
Idején a nap hogy feljött;
Elődbe számlálom ügyemet,
Várván kegyelmet.
5:4.
Mert egyedül te vagy oly Isten,
Kinek a gonoszság nem kell;
És aki gonosz bűnben él,
Nem mehet hozzád semmiképen,
Míg él vétekben.
5:5.
A kábák és az esztelenek
Nem állhatnak színed előtt;
Gyűlölsz minden gonosztévőt,
És tőled távol űzettetnek
Az ilyetének.
5:6.
Akik csak hazugságot szólnak,
A gyilkosokat, orvokat
Szörnyen elveszted azokat;
Kik embert hamisan megcsalnak,
Megútáltatnak.
5:7.
Én pedig nagy jó reménységgel
Bémegyek szent templomodba,
És imádlak szent házadba’;
Nagy jóvoltodért félelemmel
Szolgállak szívvel.
5:8.
Uram, vezérelj igazságban
Ellenségimnek láttokra, 
Kik igyekeznek káromra;
Oktass, hogy a te útaidban
Járhassak jobban.
5:9.
Mert szájukban nincs egy igaz szó,
Szívük teljes nyavalyával,
Ő nyelvük szól álnoksággal;
Torkuk oly, mint a nyílt koporsó,
Hol nincs semmi jó.
5:10.
Büntesd meg, Uram Isten, őket,
Tedd semmivé tanácsukat,
Rontsd el ő találmányukat;
Kik ellenkeznek, verd meg őket,
A pártütőket!
5:11.
És hogy azok mind örüljenek,
Akik bíznak csak tebenned,
Szívből szeretik szent neved:
Engedd, hogy vígan Felségednek
Énekeljenek.
5:12.
Az igazat mert te megáldod,
Te nagy irgalmasságoddal
Körülveszed, mint paizzsal; 
A gonosz ellen őt megtartod
És oltalmazod.
6:1.
Uram, te nagy haragodban,
Mely miatt vagyok búban,
Engemet ne feddj meg! 
És haragodnak tüze, 
Szűnjék meg sebessége,
Melyben ne büntess meg!
6:2.
Nékem, Uram, légy irgalmas,
Mert vagyok nagy fájdalmas.
Ne hagyj, Uram, kérlek!
Gyógyítsd meg sérelmimet,
Elrettent tetemimet
Újítsd meg, hogy éljek!
6:3.
Lelkem igen háborodik,
Ínségiben bánkódik,
Kesergek szívemben: 
Uram meddig hagysz engem
Ily erősen veszkődnöm 
E nagy gyötrelemben?
6:4.
Térj, Uram, kegyesen hozzám,
Mert, jaj, elfogyatkozám!
Te nagy irgalmadból
Szánj meg nagy nyavalyámban
És keserves kínomban: 
Ments meg a haláltól!
6:6.
Elfáradtam bánatimban,
Egész éjjel sírtomban;
Könnyhullatásimmal
Nedvesítem ágyamat,
Áztatom nyoszolyámat 
Sűrű siralmimmal.
6:7.
Én szomorúságim miatt 
Én két szemem elsorvadt 
És elhomályosult; 
Ezt szerzik ellenségim,
Vígadnak gyűlölőim, 
Min szívem elbúsult.
6:8.
Azért éntőlem menjetek,
Kik gonoszságban éltek;
Távozzatok innen!
Mert az Úr kiáltásom,
Meghallgatá sírásom,
És bevőn kedvében.
6:9.
Könyörgésem meghallgatja
Az Úr, és elfogadja
Én imádságomat,
És amit tőle kérek,
Minden jókat megnyerek,
Úgy kívánja jómat.
6:10.
Azért minden ellenségim
És én háborgatóim,
Pironkodjatok el! 
Már mind hátra térjetek, 
És megszégyenüljetek 
Nagy hirtelenséggel!
7:1.
Ó, én Uram és én Istenem,
Tebenned vagyon reménységem, 
Én oltalmamra légy jelen,
Tarts meg ellenségem ellen,
Hogy engemet el ne ragadjon,
Mint éh oroszlán, meg ne rágjon,
Amidőn nincs segítségem,
Aki megmentene engem.
7:2.
Hogyha én ezt tettem, Úr Isten,
Avagy hamisság van kezemben;
Hogyha gonoszt tettem ennek,
Ki örült békességemnek;
Hogyha valaki abban megért,
Hogy gonoszt fizettem a jóért;
Sőt, ha jól nem tettem azzal,
Ki nekem volt bosszúsággal:
7:3.
Ámbár kergessen ellenségem, 
És bátor megragadjon engem,
Életemet földhöz verje,
Dicsőségem porrá tegye!
Kelj föl azért nagy haragodban,
Ellenségem ellen támadván;
Add meg az előbbi tisztem,
Kit rendeltél, Uram, nekem!
7:4.
Nagy sereggel aztán a népek
Hozzád gyűlnek és körül vésznek,
Azért, Úr Isten támadj fel,
Magas helyre köztök állj fel!
És ottan ítéljed a népet,
Ki jól rendelhetsz mindeneket,
És engem hűségem szerint,
Ítélj igazságod szerint!
7:5.
Verd meg az istenteleneket, 
És védelmezd meg híveidet,
Mert mindeneknek titkait,
Látod, Uram, szívit-lelkit.
Te vagy paizsom, igaz Isten,
És nem hagysz el veszedelmemben,
Ki a híveket megtartod,
A gonosztól takargatod.
7:9.
Azért Istennek adok hálát,
Hirdetem ő szent igazságát, 
És felséges szent nevének 
Dícséretet éneklek.
8:1.
Ó, felséges Úr, mi kegyes Istenünk,
Mely csudálatos a te neved nékünk!
Nagy dicsőséged ez egész földre
Kiterjed és felhat az egekre.
8:2.
Dicsérnek téged még a csecsszopók is,
Szájukban viselik nevedet ők is,
Kik által ellenséget megejtesz,
És bosszúállót megszégyenítesz.
8:3.
Nagy voltát ha megnézem dolgaidnak,
Melyeket a te kezeid formáltak,
Az eget, holdat, a fényes napot,
És szép renddel a sok csillagokot:
8:4.
Csudálván mondom: micsoda az ember,
Ki tőled ennyi sok dicsőséget nyer?
De micsoda az embernek fia,
Kiről Felségednek van ily gondja?
8:5.
Az angyaloknál noha egy kevéssé
Kisebbé tőd, de nagy dicsőségessé
Teremtéd őtet és magasztalád,
Nagy dicsőségre felkoronázád.
8:6.
Kezed munkáin őtet úrrá tevéd,
Hogy azokkal bírna, néki engedéd, 
Valamit e világra teremtél,
Mindeneket lába alá vetél.
8:7.
Juhot, ökröt és egyéb állatokat,
A hegyen és völgyön élő vadakat,
Kik az erdőkön széjjel legelnek,
Avagy sík réten, mezőn tengenek.
8:8.
És a repeső égi madarakat,
Kik hangicsálnak szép melódiákat,
És sok halait a nagy tengernek
Adád birtokába az embernek.
8:9.
Ó, felséges Úr, mi kegyelmes Urunk,
Mely csudálatos a te neved nálunk!
Felségednek mely nagy dicsősége,
Mellyel teljes e föld kereksége.
9:1.
Dicsérlek téged, Úr Isten,
És áldlak teljes szívemben, 
És a te csudatételidet,
Hirdetem jótéteményidet.
9:2.
Tebenned, Uram, vigadok,
Nagy örömömben tombolok, 
És a te felséges nevednek
Szép dicséreteket éneklek. 
9:3.
Mert az én ellenségimet
Veréd, megtérítéd őket,
Kik rettegvén, hátra esének,
Szent színed elől elveszének.
9:4.
Én ügyemet megtekintéd,
És kegyelmesen felvevéd;
Ülvén a törvénytevő székben,
Megmentél igaz ítéletben.
9:5.
A pogányokat megfeddéd,
A gonoszokat elvesztéd;
Semmivé tőd az ő nevüket,
Teljességgel eltörléd őket.
9:8.
Törvényed te szent mértéked:
Előhívod a te néped,
És igazsággal mindeneket,
Megítélsz minden nemzeteket.
9:9.
Te a szegénynek oltalma,
Őrizője vagy és jutalma,
Aki szükségnek idejében
Hozzád óhajt könyörgésében.
9:10.
Azért bíznak csak tebenned,
Akik ismerik szent neved;
Kik tőled várnak segítséget,
Úr Isten nem hagyod el őket.
9:11.
Énekeljetek az Úrnak,
A Sion hegyén lakónak!
Sokságát cselekedetinek
Hirdessétek el minden népnek.
9:12.
Aki nyilván megkeresi,
Az igaz vért nem felejti, 
A szegény népet ő nem hagyja, 
Akiknek kiáltását hallja. 
9:13.
Én Uram és én Istenem,
Tekintsed meg nagy ínségem:
Életemet a gonosz gyötri; 
A halál kapuiból végy ki!
9:14.
Dícsérhesselek nagy vígan
A Sionnak kapuiban;
Hadd örvendezzek én szívemben,
Hogy engem megtartál kegyesen.
9:19.
Kelj fel, Uram, és légy jelen,
Hogy ember erőt ne vegyen;
A pogányokat hívd elődbe,
Ítéld meg erős törvényedbe’!
9:20.
Szívökben, Uram, rettentsd meg,
Hogy magukat gondolják meg,
És ismerjék a pogány népek,
Hogy ők is halandó emberek.
10:1.
Mire távozol tőlünk, Úr Isten,
Ily messze, és magad mit rejted el? :/:
E sok ideig való ínségben,
Miért hogy minket így felejtesz el?
Ím, az istentelen kevélységgel
Kergeti a szegényt és nyomorgatja:
Hálója essék az önnön nyakába!
10:2.
Mert az istentelen dicsekedik,
És gyönyörködik kívánságában. :/: 
Dicséri a fösvényt, hízelkedik,
Istent káromol felfuvalkodván,
Akit megutál nagy hívságában,
Sőt kevélységében így gondolkodik:
Hogy nincsen Isten, azzal csúfolódik.
10:3.
Ő bolondságában úgy elmégyen,
Erős ítéletedet nem féli. :/:
És kevélységében szól nagy fennen,
Ellenségit is semminek véli.
Könnyen elfúhatja, azt ítéli,
Végre mond: bátran lakom és csendesen,
Soha nem esem szerencsétlenségben.
10:4.
Átokkal, szitokkal rakva szája, 
Szól az ő nyelve csak álnokságot, :/: 
E nyelvet szoktatta csalárdságra,
Mellyel szerez sok bút és bánatot.
Tolvajok módján megáll barlangot,
Leshelyből a szegényre ólálkodik,
Hogy megfoghassa, csak azon forgódik.
10:6.
Még azt is mondja az ő szívében,
Hogy Isten ezzel semmit sem gondol, :/:
Orcáját elrejti ezek ellen,
Szemét behúnyja, máshová fordul.
Kérlek Uram, e dolgon megindulj,
Nyújtsd ki kezed, a szegényt ne felejtsd el, 
A nyomorultnak légy jó segítséggel!
10:7.
Miért mívelné a gonosz ember,
Hogy káromolja s csúfolja Istent? :/:
Szívében mond: számot Isten nem kér.
De te, Uram, értesz és látsz mindent.
Azért a szegény csak reád tekint,
A nyomorult, az árva benned bízik,
És kegyesen tőled megsegíttetik.
10:8.
Törd meg az istentelennek karját,
Hívd elődbe és idézd törvénybe, :/:
Vizsgáld és ítéld meg gonoszságát,
Ekképen nem mer jönni elődbe. 
És így örökké regnál az Isten: 
A pogányokat földről mind eltörli,
És igazsággal szent népét vezérli.
10:9.
Uram, tekintsd meg a nyomorultat,
A szelídeket kegyesen tartsd meg; :/:
Vedd füledbe ő kiáltásukat,
Erősítsd szívüket, vigasztald meg. 
A szegény árvákat védelmezd meg,
Zabolázd meg az erőszaktevőket: 
E földön óvd a gonoszoktól néped.
11:1.
Az Istenben bízom jó reménységgel, 
Miért szóltok hát így én lelkemnek, 
Hogy én a ti hegyetekre fussak el, 
És mint egy madár messze repüljek? 
Mert a kegyetlenek ívüket szegzik,
Hogy a tiszta szívűket meglőjék, 
Már a nyilakat az idegbe vették.
11:2.
Mert igaz ő, és igazságot szeret, 
És kedves orcát mutat azoknak, 
Kik igazságban rendelik éltüket. 
Az Istennek temploma mennyekben,
Ott fenn vagyon szent széke, melyből 
széjjel Szemei mindent néznek élesen,
Földi népet is megnézell és szemlél.
12:1.
Szabadíts meg és tarts meg, Uram Isten, 
Mert szentid elfogytak, nincs jól tévő,
És a földön már sok a tökéletlen,
Nincs emberek közt igaz beszédű. 
12:2.
Ezek egymásnak szólnak csak hívságot, 
Dolgukat festik szép beszédekkel; 
Hízelkedvén, mutatnak nyájasságot,
De nyelvük nem egyez ő szívükkel.
12:3.
Csalárd ajkukat elveszti az Isten,
Eltörli hízelkedő nyelvüket
Kik kevélységükben szólnak nagy fennen, 
És csúfolják az együgyűeket.
12:4.
És ezt mondják: jer, tegyük azt nyelvünkkel,
Hogy minket minden nagyra becsüljön; 
Ajkunkkal, szánkkal elbírunk ezekkel, 
És senki sincs, ki velünk pöröljön.
12:5.
Azért mond Isten: ímé a szegények 
Elhagyatnak, öletnek, pusztulnak; Azért 
őket megszánom és felkelek,
És kezükből kimentem azoknak. 
12:6.
Az Istennek mondási oly igazak,
Mint a drága ezüst, kit a tűzben
Az ötvösök kohókban tisztítottak,
És hétszer megeresztettek szépen.
12:7.
Tartsd meg azért népedet kegyelmesen, 
Kérünk, jóvoltodból reánk tekints! 
Őrizz meg örökké e nemzet ellen, 
Hozzánk mindenkor jókedvet jelents!
12:8.
Mert a gonoszok nagy fennen forgolódnak,
Udvaroltatnak nagy kevélységben,
Midőn a rosszak felmagasztaltatnak,
És a jó ember nincs becsületben.
13:1.
Míglen felejtesz el, Uram,
Míg nem emlékezel rólam? 
A te orcádat énelőlem,
Örökké elrejted e tőlem?
Mire nem könyörülsz rajtam? 
13:2.
Míg tanácskozzam szívemben? 
Míg keseregjek elmémben, 
Még nappal is gondolkodván, 
Ellenségem reám míg rohan? 
Míg uralkodik fejemen?
13:3.
Tekints reám, kegyes Uram! 
Szánjad meg az én nyavalyám! 
Szemeimet világosítsd meg,
Hogy életemben viduljak meg,
Halálban el ne aludjam.
13:4.
Hogy ellenségem ne mondja:
Íme, erőt vettem rajta! 
És azon ők örvendezzenek,
Ha engemet elejthetnének, 
És nem állhatnék lábamra.
13:5.
Mert én bízom jókedvedben,
Ki megvigasztalsz szívemben.
Örvendez azért az én lelkem,
Hogy Isten az én segedelmem,
Melyért dicsérem énekben.
14:1.
A bolond így szól az ő szívében:
„Nincs Isten”, azért nagy gonoszságban él;
Utálatos bűnt teszen, semmit nem fél. 
Ez egész földön aki jót tegyen,
Senki nincsen.
14:2.
Az Úr az égből alátekinte
E földön az emberek fiaira,
Hogy meglássa, ha kinek esze volna,
Ha valaki az Istent keresné
És tisztelné.
14:3.
De azt jól látja dicsőségében,
Hogy a jó útról eltértek mindenek,
Mindnyájan fertelmes bűnben hevernek;
Aki az Istent tisztelné híven,
Csak egy sincsen.
14:4.
De a hamisak meg nem gondolják,
Hogy népemet, mint kenyeret, megészik; 
Meg nem térnek, sőt magukat elhiszik. 
Segítségül az Istent nem hívják,
Sem uralják.
14:5.
Azért erősen majd megrémülnek,
Midőn eszükbe veszik, hogy az Isten
Az ő híveit megtartja kegyesen;
Mert ő mellé áll a jó nemzetnek,
Mint híveknek.
14:6.
De néktek semmi gondotok erre,
Hanem ti csak csúfoljátok a szegényt,
Aki tiszta szívből féli az Istent,
És csak őtet hívja segítségre,
És mentségre.
14:7.
A Sionról vajon ki jövend el,
Ki a szent Izráelt megszabadítja?
Ha Isten fogságból népét kihozza,
Örvend a Jákób és az Izráel
Teljes szívvel.
15:1.
Uram, ki lészen lakója 
A te felséged sátorának? 
Jelentsd meg és add tudtomra, 
Ki lészen örök lakosa
Szent hegyednek és hajlékodnak? 
15:2.
Aki jár igaz életben, 
Szól és szolgáltat igazságot,
Forgódik híven mindenben,
És hűséges ő szívében, 
És szereti a jámborságot.
15:3.
Ki az ő felebarátját 
Ő nyelvével nem rágalmazza,
Kárral nem bántja szomszédját,
Nem rútolja atyjafiát, 
És tisztességét nem gyalázza.
15:4.
Az istentelent utálja, 
Az istenfélőt megbecsüli, 
Őt nagy tisztességben tartja,
Esküvését meggondolja, 
Ha kárt is vall, azt meg nem szegi.
15:5.
Aki pénzével él híven,
Kölcsön ád, de nem kér uzsorát;
Az ártatlan ember ellen
Ajándékot ő nem veszen:
Aki így tészen, az megállhat. 
16:1.
Tarts meg engemet, ó én Istenem,
Mert reménységem vetem csak tebenned!
Azért az Úrnak mondjad ezt lelkem:
Én Uram vagy te, örvendek tenéked!
E kívül nem kérkedhetem semmivel,
Hogy néked használhatnék jótétemmel.
16:2.
A szentekkel e földön jót teszek,
És segítek jámbor istenfélőket,
De azoknak lészen nagy sérelmek,
Kik követnek idegen isteneket.
Ő véres áldozatjukat nem nézem,
És nevüket ajakimra sem vészem.
16:3.
Az Úr Isten az én örökségem,
Mely nekem kiváltképpen részeltetett,
És ő megtartja híven azt nékem.
Az én sorsom a legjobb részre esett;
Hogy az örökség zsinórral osztatott,
Azzal a legszebbik rész nekem jutott. 
16:4.
Dicséreteket mondok az Úrnak,
Ki tanácsával engem jól vezérel;
Még veséim is erre tanítnak,
És az ágyban is megintenek éjjel.
Az Urat szüntelen előttem tartom:
Mert jobbom felől van, nem ingadozom.
16:5.
Öröme vagyon szívemnek ezen,
Örvendez lelkem és megnyugszik testem:
Noha a sírban fekvése leszen,
De azt szívemben nyilván én elhiszem:
A koporsóban nem hagyod szentedet,
De rothadás ellen megmented őtet.
16:6.
Az életre nekem utat mutat,
Mely életben van az örök boldogság,
Hol szent színednek gyönyörű voltát
Láttatod, mely nagy öröm és vigasság.
Nagy dicsőséged, jobbod erőssége
Örökké megmarad, soha nincs vége. 
17:1.
Hallgasd meg igazságomat,
Én kiáltásom, Uram, értsd meg!
Hozzám figyelmezz és tekintsd meg
Szívbéli imádságomat!
Ítéletet tetőled várok,
Nézd meg ügyem, láttass törvényt:
Ítélj meg igazság szerint,
Mert én álnoksággal nem járok. 
17:2.
Szívem éjjel megpróbáltad,
És megvizsgáltad teljességgel,
Láttad, hogy egyez én nyelvemmel:
Csalárdság nélkül találtad.
Amit ember szól, avagy művel,
Én ajakid beszédire,
Gondot tartok szent Igédre,
Nem járok a gonosztevővel.
17:3.
Vezérljed én járásomat,
És tarts meg a te ösvényiden,
Máshova senki ne térítsen:
Erősítsed lábaimat!
Téged hívlak én segítségre,
Uram, láss meg szükségembe’,
Kérésem vedd füleidbe, 
És légy figyelmes beszédemre.
17:4.
Te vagy bizonyos oltalmok,
Akik tebenned reménylenek;
Jóvoltod mutasd meg ezeknek,
Hogy lássák a rád támadók:
Mint a te szemeidnek fényét,
Úgy őrizz meg, Uram, engem,
Szárnyad árnyékában fejem
Takargasd, őrizvén ösvényét.
17:8.
Én pedig az igazságban 
Színét meglátom Felségednek, 
És ha álmomból felserkenek, 
Megelégszem jóvoltodban.
18:1.
Ó, én Uram, ki erőt adsz énnékem,
Szeretlek téged, míg leszen életem.
Én magas kőszálam, ó, én Uram,
Erős bástyám és erős kőváram! :/:
Én erős Istenem és bizodalmam,
Idvességemnek bizonysága, pajzsom!
Midőn az Urat dicsérvén kérem,
Ellenségimtől ő megtart engem.
Halál fájdalmi, hogy körülvennének,
Béliál folyói rettegtetnének,
Pokol kötele vala körülem,
Csaknem a halál tőribe esém.
18:2.
Ily ínségemben az Úrhoz kiálték,
Nagy szükségemben Istennek 
könyörgék, Szózatom templomába 
felhata,
És kiáltásom fülibe juta. :/:
Legottan a föld szörnyen megindula,
A hegyek fundámentoma mozdula, 
Rengedeznek, reszketnek szertelen,
Mert haragra indult az Úr Isten.
Nagy sűrű füst mégyen fel az ő orrán, 
Rettenetes tűz szájából kirohan,
Mely miatt az ég széjjel villámlik,
Mert az ő sebes haragja látszik. 
18:3.
Lehajlatá az eget és lejöve,
Lábai alatt homály setétsége; 
Alászálla Kérubimon ülvén,
És a szélnek szárnyain repülvén. :/:
Nagy setét ködben magát befedezte,
Melyben magát, mint sátorban, rejtette,
De a fényesség, mely nála vala,
A sűrű ködöket eloszlatá.
Nagy kőesők hullnak, tűzláng villámlék,
Az Úr mennydörgése égen hallaték; 
Rettenetes szó adaték tőle,
Kőesőt, villámlást földre löve. 
18:4.
Elszéleszté azokat nyilaival,
És elrettenté ő villámlásival;
Meglátszának a vizek mélységi,
Felnyílának a földnek fenéki, :/: 
A te feddésednek súlyosságától,
És haragos orrodnak fúvásától.
Onnan fölül kezeit lenyújtá,
És engem a vizekből kivona.
Megszabadíta én ellenségimtől, 
Megmente hatalmas gyűlölőimtől, 
Kik rám rohannak én ínségemben; 
De gyámolom lőn nekem az Isten.
18:5.
Térhelyre hoza s kimente engemet
És mutata énhozzám nagy szerelmet, 
Megfizete az igazság szerint,
Kezeimnek tisztasága szerint. :/:
Mert az Úrnak útától nem tértem el,
Az én Istenemtől nem szakadtam el,
Ítéletire szüntelen néztem,
És szent törvényét meg nem vetettem.
De mindenkor híven előtte jártam, 
Gonosztételtől magamat megóvtam: 
Megfizete az igazság szerint,
Kezeimnek tisztasága szerint.
18:6.
Szent vagy és jóltevő a jóltevőkkel, 
És igazat téssz igazán élőkkel,
Tiszta vagy azokhoz, akik tiszták,
Elfordulsz tőlük, akik gonoszak. :/: 
Nyomorult szegényeket megsegíted,
A kevély szeműket megszégyeníted;
Nékem, Uram, szövétneket gyújtasz,
És a setétben világot nyújtasz.
Teáltalad ellenségim seregin
Általfutok, átszököm kerítésin.
Mely tökéletes az Isten úta, 
Tiszta és próbált az ő mondása.
18:7.
A benne bízóknak ő erős pajzsa,
Ez Istennek de ki lehetne mása?
De holott volna olyan erős kőszál,
Mint az Isten, aki minket táplál? :/:
Az Isten erejébe felöltöztet,
És útaimban jól vezérl engemet,
Lábamat gyorsítja, mint a szarvasnak,
Magas hegyimre hogy felhághassak; 
Ő tanítja kezemet hadakozni
És az acél kézívet elrontani;
Idvességednek paizsát nekem
Adod, és jobb kezed megtart engem. 
18:10.
Él az Isten, kinek legyen dicséret,
Áldom én idvezítő Istenemet,
Ki énnékem e hatalmat adta,
Ellenségeimet meghódoltatta. :/:
Megőriz engemet ellenségeimtül,
Kiken engem fölemelt fejedelemül; 
Az erőszaktévőtől oltalmaz,
Ki mindenkor halálomra vigyáz.
Azért dicséretet mondok tenéked,
A pogányok közt magasztallak téged,
Szent nevedet éneklem szüntelen,
Hogy te királyodat felségesen
18:11.
Megsegítéd, vele től kegyességet, 
És néki jelentél ily idvességet. 
E megkenett Dávidnak főképen, 
És maradékinak mind örökkön.
19:1.
Az egek beszélik
És nyilván hirdetik  Az Úrnak  erejit. :/:
Az ég mennyezeti Szépen kijelenti Kezének 
munkáit.
A napok egymásnak Tudományt mutatnak  
Az ő bölcsességéről,
Egy éj a más éjnek Beszél az Istennek
Ő nagy dicsőségéről.
19:2.
Nincs szó, sem tartomány,
Holott e tudomány Nem prédikáltatnék; :/: 
Mindenfelé mégyen E földkerekségen 
Beszédük ezeknek.
Írásuk kimégyen Mind e világ végén,
Holott a fényes napnak Hajlékot az Isten 
Helyheztetett szépen Ő lakó szállásának.
19:3.
Melyben mint vőlegény
Reggel felkél szépen, Ő ágyasházából, :/:
És ugyan örvendez, Mint az erős vitéz,
Ha futásra indul. Az égnek egy végén
Felkél és elmégyen Gyorsan a más végére;
Sehol semmi nincsen Ő hévsége ellen, 
Ki magát elrejthesse.
19:4.
Az Isten törvénye
Tiszta, ő beszéde Lelkeket megtérít; :/:
Hűség bizonysága, Kisdedeket abba’ 
Bölcsességre tanít.
Ő parancsolati, Igazak mondási,
Mik szívet vigasztalnak, Minden ő törvényi, 
Tiszták szent beszédi, Szemet világosítnak.
19:5.
Az Isten félelme Tiszta, 
mindörökké Megmarad és megáll. :/:
Az ő ítélete Igaz mindenekbe’,
Teljes nagy jósággal.
Aranynál, ezüstnél És drágaköveknél Sokkal 
becsületesebb;
Ő szerelmessége És gyönyörűsége 
A méznél is édesebb. 
19:6.
Aki szolgál néked,
Tanul, Uram, tőled Nagy jó tanulságot. :/:
És ha azt megtartja, Jól lészen ő dolga, Mert 
veszen jutalmat.
Ki tudná bűninek, Számát esetinek, És ki 
gondolhatná meg?
Én sok bűneimet, Titkos vétkeimet,
Uram, nékem bocsásd meg!
19:7.
Szolgádat őrizd meg, 
Kevélységtől tartsd meg: Ne essék e bűnbe, :/:
És én tiszta lészek, Semmi bűnt nem tészek, 
Járván te kedvedbe’.
Szájamnak szólása, Szívem gondolatja
Kedves legyen tenéked!
Adjad, ó, én Uram, Kősziklám, megváltóm, 
Hogy ne vétsek ellened.
20:1.
Az Úr tégedet meghallgasson
Te nagy ínségedben,
A Jákób Istene megtartson
Te veszedelmedben!
Küldjön tenéked segedelmet
Az Úr ő szent házából,
Tereád fordítsa kegyelmét,
Tartson meg a Sionból! 
20:2.
Áldozatidat megtekintse,
Mikkel őt tiszteled,
Égő áldozatodat tüze
Égesse meg neked.
Amit a te szíved kívánhat,
Adja meg ő tenéked,
Hogy mindennemű szándékodat 
Te jó véghez vihessed.
20:3.
Adjad, Uram, hogy te nevedben
A mi zászlóinkat
Felemeljük nagy örömünkben
És adjunk hálákat,
Mondván: Az Úr Isten megőrzi
Fölkentjét kegyelmével,
A  mennyből őtet erősíti
Jobb keze erejével.
20:4.
Némelyek az ő szekerükben, 
És bíznak lovukban;
De mi a nagy Isten nevében
Bízunk, mint Urunkban.
Azért ők keményen megesnek,
Mi pediglen megállunk;
Ők mind a földhöz verettetnek,
De mi épen maradunk.
20:5.
Tartsd meg, Uram, és engedd nékünk,
Hogy e király híven,
Mikoron hozzá esedezünk,
Segítségül legyen.
21:1.
Örvendez, Uram, a király 
A te nagy hatalmadban 
És szabadításodban;
És vigad nagy buzgósággal,
Hogy őt megsegítéd,
Ínségből kimentéd. 
21:2.
Úgy viseled néki gondját,
Hogy amit tőled kérend,
Mindeneket megnyerend.
Mihelyt felnyitja ő száját,
Szól alig egy igét: 
Már hallod kérését.
21:3.
Elébb, hogynem könyörgene,
Meghallgatod, meglátod,
Irgalmaddal megáldod.
És feltéssz az ő fejére
Sár-arany koronát
Mint királyi pompát.
21:5.
Őt felvőd nagy dicsőségre 
A te segedelmeddel, 
Örök üdvösségeddel. 
E nagy királyi felségre
Tőled emelteték
És ékesítteték.
21:6.
Szereted őt minden jókkal,
És a te szent áldásod
Néki örökké nyújtod.
Örvendetes vígságokkal
Őt gyönyörködteted,
Színedre nézeted.
21:7.
E király mindenkor bízik
Csak az ő Istenében, 
És nem fél veszélyében. 
A Magasságosnak nyugszik
Irgalmasságában 
És megmarad abban.
21:8.
Megtalálja kezed őket,
Akik reád támadnak,
Bosszúságodra járnak. 
És a te gyűlölőidet
Kezeidből senki
Soha ki nem menti. 
21:9.
Mint a hév tüzes kemence,
Haragod körülveszi,
És őket mind ellepi.
Haragos orcádnak színe
Őket megemészti, 
Mint a láng, elnyeli.
21:11.
Mert gonoszra igyekeztek,
Szándékoztak ellened,
Hogy bosszantsanak téged.
Sok csalárdságot terveztek,
De hogy véghez menjen,
Erejükben nincsen.
21:13.
Azért, Uram, már támadj föl:
Mutasd meg hatalmadat,
Lássuk erős voltodat, 
Hogy dicsőséges erődről
Vígan énekeljünk, 
És benned örvendjünk.
22:1.
Én Istenem, én erős Istenem! 
Miért hagyál el ennyire engem?
Kiáltásomtól a segedelem
Nagy távol vagyon.
Én kiáltok tehozzád egész napon,
De mégsem felelsz meg, 
Nincs ki megtartson;
Még éjjel sem hallgatok semmi módon
Ez ínségben. 
22:2.
De te szent vagy és az Izráelben
Te szentséged megmarad mindenben:
Dícsértetel e gyülekezetben
Szívvel, lélekkel.
A mi régi atyáink teljességgel
Tebenned biztanak jó reménységgel,
Szükségükben őket segedelmeddel
Megtartottad.
22:3.
Ha ők szívből kiáltottak hozzád, 
Mindjárt őket megszabadítottad;
Benned bíztak és őket nem hagytad
Esni szégyenben. 
Én nem vagyok ember, de féreg lévén,
Minden népeknél vagyok nevetségben:
Csúfolnak, utálnak és megvet minden,
És keserget.
22:4.
Aki lát, minden csúfol engemet,
Száját elvonssza, szól merő mérget,
Fejét rázza, hunyorgatja szemét,
Reám néz szörnyen,
Mondván: ez ember bízott az Istenben,
Szabadítsa meg azért őtet innen;
Ha szereti az Isten, néki légyen
Segítségül.
22:5.
Hogy te engemet anyám méhéből
Kihozál, ottan segedelmem lől,
Csecsemő koromban is egyedül
Csak benned bíztam.
Sőt, mihelyt anyám méhéből 
származtam,
Istenem voltál, reád támaszkodtam, 
Bátorsággal tehozzád ragaszkodtam,
Én Istenem!
22:6.
Ne távozzál azért messze tőlem,
Ne hagyj el, mert nagy az én 
gyötrelmem!
Nincs segítőm, és az én sérelmem
Nem fáj senkinek.
Sok erős bikák engem körülvettek,
A básáni nagy ökrök reám törnek,
Megölni, megtaposni igyekeznek
Nagy méltatlan.
22:7.
Az ő szájukat énreám tátván,
Mint ragadozó, sívó oroszlán,
Agyarkodnak, hogy engem torkukban
Béfalhassanak.
Könnyhullatásim, mint a vizek, folynak,
Én csontjaim helyükből kimozdulnak.
Szívem, mint viasz, olvad, bélim fájnak
Sebek miatt.
22:8.
Mint cserép, minden erőm elszáradt,
Száraz nyelvem az ínyemhez ragadt;
Porba vetél engem, érzem kínját
Halál mérgének.
Mert engemet sok ebek körülvettek,
Gonosz népek ellenem összegyűltek,
Kezeimet és lábaimat ezek
Általszúrták.
22:9.
Én csontjaimat megolvashatnák,
Szörnyű szemeket reám fordítnak.
Kínomban nem szánnak, de gúnyolnak,
Űznek csúfságot.
Elosztották egymás közt én ruhámat,
És öltözetemre vetettek sorsot,
Hogy abból ne metélnének foltokat,
Osztván részre.
22:10.
Azért tőlem, Uram, ne légy messze,
Ne késsél, életemnek ereje!
Kérlek, siess, tekints ínségemre:
Légy segedelmül!
Mentsd meg életem az éles fegyvertül,
Védelmezz meg e sok dühös ebektül,
Egyedül-voltomat mentsd meg ezektül,
Jóvoltodbul!
22:11.
Tarts meg az éh oroszlán torkátul,
És az egyszarvú fenevadaktul,
Mik mostan körülvettek nagy mordul,
Ó, tarts meg engem!
Melyért nevedet híven hadd dicsérem,
Az én atyámfiainak hirdetem,
És a szent gyülekezetben tisztelem
Felségedet.
22:12.
Istenfélők, dicsérjétek őtet,
Jákób fiai, áldjátok nevét;
Izrael népe, féld e Felséget,
Mint Istenedet!
Mert nem utálja a szegénynek ügyét,
És tőle el nem fordítja szent színét,
De ha kiált, meghallgatja kérését
Nagy kegyesen.
22:13.
Azért dicséretem rólad leszen
Minden előtt a gyülekezetben,
És én fogadásim semmiképpen
Meg nem töretnek.
A szegények esznek, megelégesznek,
Téged az Istent keresők dicsérnek,
Él az ő lelkük, és benned örvendnek 
Mindörökké.
22:14.
E földi népnek minden serege 
Az Úrhoz gyűl ez emlékezetre. 
És a pogányoknak nemzetsége
Néki hajt fejet.
Mert egyedül az Úr bír mindeneket,
Övé az ország, és a pogány népet
Bírja, rajtuk megmutatván erejét
Kezeinek.
22:15.
A kövérek, kik megelégedtek, 
És kik már porrá lenni készültek,
Dicsérnek téged minden szegények
És nyomorultak,
És maradéki mindnyájan azoknak
Néked szolgálván, térdet-fejet hajtnak
És firól-fira téged ők uralnak,
Ó, nagy Isten!
22:16.
Minden nemzetek a jövendőben
Te igazságodat dícséretben
Tisztelik, magasztalják szívükben
Az egész földön.
23:1.
Az Úr énnékem őriző pásztorom,
Azért semmiben meg nem fogyatkozom.
Gyönyörű szép mezőn engemet éltet,
És szép kies folyóvízre legeltet;
Lelkemet megnyugtatja szent nevében, 
És vezérl engem igaz ösvényében.
23:2.
Ha a halál árnyékában járnék is,
De nem félnék még ő sötét völgyén is, 
Mert mindenütt te jelen vagy énvelem, 
Vessződ és botod megvigasztal engem,
És nekem az én ellenségim ellen
Asztalt készítesz, eledelt adsz bőven.
23:3.
Az én fejemet megkened olajjal,
És engemet itatsz teljes pohárral;
Jóvoltod, kegyességed körülvészen
És követ engem egész életemben.
Az Úr énnékem megengedi nyilván,
Hogy mind éltiglen lakjam ő házában.
24:1.
Az Úr bír ez egész földdel,
És minden benne élőkkel;
Övé a földnek kereksége,
Mit a tengeren épített,
Folyóvizekkel körülvett,
Melyben meglátszik bölcsessége.
24:2.
Ki mégyen fel a szent helyre,
Az Úrnak ő szent hegyére?
És vajon kitől tiszteltetik?
Akinek tiszta ő szíve,
És ártatlan az ő keze, 
Aki hamisan nem esküszik.
24:3.
Ezt az Úr megáldja szépen,
És az idvezítő Isten 
Adja igazságát ő néki. 
Az pedig a boldog nemzet, 
Mely, nézve az ő szent színét, 
Jákóbnak Istenét keresi.
24:4.
Ti szent kapuk, kinyíljatok,
Fejeteket feltartsátok: 
E dicső király hadd térjen be!
Micsoda dicső király ez? 
A seregek Istene ez, 
Nagy ennek hadi erőssége.
24:5.
Ti kapuk, emelkedjetek,
Fejeteket felvessétek, 
Hogy e király belétek térjen! 
Kicsoda e nagy királyság? 
Ez a Zebaoth uraság! 
Mely nagy az ő dicsőségében!
25:1.
Szívemet hozzád emelem 
És benned bízom Uram; :/: 
És meg nem szégyenítetem,
Nem nevet senki rajtam,
Mert szégyent nem vallanak,
Akik hozzád esedeznek,
Azok pironkodjanak,
Akik hitetlenül élnek.
25:2.
Útaid, Uram, mutasd meg,
Hogy el ne tévelyedjem; :/:
Te ösvényidre taníts meg,
Miken intézd menésem.
És vezérelj engemet
A te szent igaz Ígédben;
Oltalmazd életemet,
Mert benned bízom, Úr Isten.
25:3.
Emlékezzél jóvoltodból
Nagy kegyelmességedre, :/:
Emlékezzél irgalmadról,
Mely megmarad örökre.
Ifjúságomnak vétkét,
Kérlek, hogy meg ne említsed,
Sőt nagy kegyességedet
Én Istenem, megtekintsed.
25:4.
Jó és igaz az Úr Isten
Mind örökkön-örökké, :/: 
A bűnösöket térítvén
Ő igaz ösvényire;
És a nyomorultakat
Életükben igazgatja,
Nagy kegyesen azokat
Az ő útában megtartja.
25:5.
Az Istennek minden úta
Kegyesség és nagy hűség :/:
Azoknak, kik mondására
Gondot tartnak mindvégig.
Énnékem kegyelmezz meg,
Uram, a te szent nevedért,
És bűnömet bocsásd meg,
Ne ostorozz nagy voltáért!
25:6.
Aki az Úr Istent féli,
És tiszteli szívében, :/:
Azt ő nagy híven vezérli
Igaz ösvényeiben.
Nagy békességben annak
Minden jó bőven adatik,
És ő maradékinak 
Gazdag örökség hagyatik.
25:7.
Az igaz istenfélőknek,
Megjelenti titkait, :/:
És az ő benne hívőknek
Megmutatja kötésit.
Istenhez szemeimet
Felemelem szüntelenül,
Ő megőriz engemet,
Lábam kivonssza a tőrbül.
25:8.
Térj azért hozzám, Istenem,
Tekints reám kegyesen, :/:
És kegyelmezz meg énnékem,
Mert élek szegénységben.
Nyavalyája szívemnek
Napról-napra mind öregbül;
Uram, add végét ennek,
Végy ki engem ez ínségbül!
26:1.
Légy ítélőm, Uram, 
Mert hűséggel jártam 
És éltem nagy ártatlanul!
Azért hiszem az Istent, 
Hogy ő engemet megment
Minden háborúságomtól.
26:2.
Próbálj és kísérts meg,
Ügyemet jól nézd meg:
Meglátod tisztaságomat!
Vizsgáld meg veséimet, 
És próbáld meg szívemet,
Hogy értsed indulatomat.
26:3.
Látom szemem előtt
Kegyelmességedet, 
És azon vagyok szüntelen,
Hogy minden dolgaimban
Járjak igazságodban, 
Ne vétsek Felséged ellen.
26:4.
A hazug emberek
Nálam nem kedvesek;
A tettető csalárdokat
Szívem szerint gyűlölöm,
És nagy távol kerülöm
Az álnoksággal járókat.
26:5.
A gonosztevőknek
És hamis népeknek
Társaságukat gyűlölöm.
Ő gyülekezetükben
Nem ülök semmiképpen, 
Sőt előttem sem szenvedem.
26:6.
Belső tisztaságban
És ártatlanságban
Én kezeimet megmosom;
Tisztán téged dicsérlek,
Áldozván Felségednek,
Oltárod körül forgódom. 
26:7.
Éneki felszóval,
És víg hangossággal
Magasztalom Felségedet;
Néked adván hálákat,
Hirdetvén csodáidat,
Mindenütt áldlak tégedet.
26:8.
Uram, hajlékodat,
Szeretem házadat, 
Holott lakol dicsőséggel, 
Szent helyedet kedvelem, 
És azt feljebb becsülöm
Minden e világi kincsnél.
26:9.
Ostorodat, Uram,
Fordítsd el énrólam,
Ne büntess a bűnösökkel!
Vélük ne verd lelkemet,
Ne vedd el életemet 
A vérontó emberekkel!
26:12.
Az én lábam megáll,
Tágas helyet talál,
És megmarad ösvényiben:
Azért, Uram, dicsérlek,
És örömmel tisztellek
A hívek szent seregiben.
27:1.
Az Úr Isten az én világosságom
És idvességem, hát kitől félnék? :/:
Ő életemnek ereje, jól tudom:
Ki volna hát, akitől rettegnék?
Midőn a kegyetlen gonosztévők,
Mint ellenségim, énreám törnek,
Hogy engemet ugyan megégyenek:
Megbotolnak és mind elesnek ők.
27:2.
Hogyha táborral körülvennének is,
De mégsem félne semmit én szívem; :/:
Ha szintén az ellenség közt volnék is: 
Őbenne vetném mégis reményem.
Egy dolgot kívántam én az Úrtól, 
Melyet még most is kérek nagy bízván: 
Hogy lakhassam az Úrnak házában,
Míg e földön élek jóvoltából. 
27:3.
Melyet én azért kérek, hogy meglássam
Az Úrnak felséges dicsőségét, :/:
És ő szent templomát látogathassam,
Mely tisztességére építtetett.
Mert engem hajlékába takarít
Én háborúságimnak idein,
És elrejt engem rejtekhelyein,
Magas kősziklára felemelít.
27:4.
És az én fejemet ő felemeli
Ellenségimen, kik körülvettek; :/:
Azért az ő hajlékában őnéki
Felszóval áldozom és éneklek:
Uram, mikor hozzád felkiáltok,
Figyelmesen hallgass meg engem;
Kegyelmezz meg, légy gyámolom nékem,
Midőn tehozzád szívből óhajtok!
27:5.
Te felőled ezt mondja az én szívem:
Keressétek az én szent színemet! :/:
Azért nékem is ez igyekezetem:
Nézhessem, Uram, te szent színedet.
Ne fordítsd el hát orcádat tőlem,
Szolgádat ne vesd el haragodban;
Vígasztalóm vagy nyavalyáimban:
Segíts meg, Uram, ne hagyj el engem!
27:6.
Mert mind én atyám s anyám elhagy engem, 
De az Úr kegyesen hozzá vészen. :/:
Mutasd meg, Uram, te utadat nékem,
Ellenség ellen tarts ösvényedben!
Kívánságukra ellenségimnek
Ne adj engemet, mert sokan vannak,
Kik ellenem hamisságot szólnak,
Hazudnak és erőszakot tesznek.
27:7.
Ha nem hittem volna, hogy még él-temben
Jóvoltát az Úrnak meglátandom :/:
Az élőknek földén: hát immár régen
Odalett volna minden én dolgom.
Várjad azért bizonnyal az Urat,
Légy víg és bátorságos szívedben,
Mert téged megtart a nagy Úr Isten,
Csak tőle várjad hát oltalmadat.
28:1.
Hozzád kiáltok, kegyes Uram,
Én segítségem és kőváram!
Hallgass meg kegyelmesen engem!
Ne hallgass el, mert el kell vesznem!
Azokhoz hasonló lészek,
Kiknek a koporsó helyek!
28:2.
Midőn tehozzád esedezem,
És kezeimet felemelem
A te szentséges templomodban:
Hallgass meg én imádságomban!
Ne büntess a hitlenekkel,
Ne verj a gonosztevőkkel!
28:5.
Áldott légyen a nagy Úr Isten,
Ki meghallgata kérésemben!
Az Úr énnékem erősségem,
Én paizsom és segedelmem;
Örvend szívem és énekben
Dicsérem őtet szüntelen.
28:6.
Az Úr én népemnek ereje, 
A Krisztusnak nagy erőssége.
Tartsd meg azért a te népedet,
És áldjad meg örökségedet:
Legeltessed és vigasztald, 
És örökké felmagasztald!
29:1.
Mostan ti hatalmasak,
Tekintetes nagy urak,
Adjatok az Istennek,
Dicsőséget nevének!
Mint hatalmas Istenteket; :/:
Féljétek, tisztelvén őtet!
Szent templomában áldjátok,
És térdet, fejet hajtsatok! 
29:2.
Az Úr szava megzendül,
A vizeken megdördül;
Mennydörgő dicsősége
Elhat a nagy tengerre.
Az Úrnak rettentő szava :/:
Nagy hatalmát megmutatja.
Az Úrnak dördülő szaván
Nagy volta meglátszik nyilván.
29:5.
De az ő templomában 
Ő hívei mindnyájan
Hirdetik nagy erejét,
Beszélik dicsőségét.
Az Úr ült az özönvízen, :/:
Mint bíró ítélőszéken; 
Az Úrnak ő királysága,
Örökké megáll országa.
30:1.
Dicsérlek, Uram, tégedet, 
Mert te megtartál engemet,
És kegyesen felemelél,
Ellenségimtől megmentél,
És meg nem engedéd azoknak,
Hogy nyavalyámon vigadjanak.
30:2.
Hogy felkiálték tehozzád,
Nyavalyámat meggyógyítád, 
És hogy én csaknem a sírba,
Esném a halál torkába: 
Ismét feltámasztál engemet,
Pokoltól megmentéd lelkemet.
30:3.
Istenes hívek és szentek, 
Az Úrnak énekeljetek, 
Áldjátok őtet mindvégig, 
Mert nem haragszik sokáig, 
Az ember alig gondolhatja, 
Mily hamar elmúlik haragja.
30:4.
De az ő kegyelmessége 
Rajtunk megmarad örökre. 
Néha oly dolgom érkezik, 
Min este szívem bánkódik, 
De reggel, mihelyen felkelek,
Azonnal víg örömet lelek.
31:1.
Uram, én csak tebenned bíztam,
Őrizz meg kegyesen,
Ne essem szégyenben!
Te igazságod fordítsd hozzám,
És tarts meg jóvoltodból,
Ments ki nagy nyavalyámból!
31:2.
Hajtsd énhozzám, Uram, füledet,
Ó, én idvességem!
Siess, tarts meg engem!
Mutasd meg nagy erősségedet,
Légy én erős kőváram,
Melyben bátran lakhassam!
31:3.
Te vagy kősziklám, erősségem:
Szent nevedért kérlek,
Vezérelj, hogy éljek!
Szabadíts ki a tőrből engem,
Melyet énnékem vetnek,
Mert megtartómnak hiszlek! 
31:4.
Lelkemet kezedbe ajánlom,
Mert nagy ínségemben
Megtartál, Úr Isten.
Szívemet azoktól megvonszom,
Akik élnek hívságban;
És csak bízom Uramban. 
31:5.
Örvendezek nagy vigasságban,
Vigadok szívembe’,
Irgalmadra nézve.
Ha megtekintesz nyavalyámban,
Szívemet megismered,
Sérelmit megtekinted. 
31:6.
Nem ejtesz engemet kezükben
Én ellenségimnek,
Kik engem gyűlölnek,
Sőt minden ellenségim ellen
Útat adsz lábaimnak,
Hogy meg ne akadjanak.
31:13.
Orcádat világosítsd rajtam,
És szolgáddal tégy jól
Te nagy irgalmadból,
Hogy soha meg ne csúfoltassam,
Mert tehozzád kiáltok,
Oltalmat tőled várok!
31:15.
Jóvoltod felette igen nagy,
Kit tartasz híveknek,
Akik téged félnek,
És csudaképen irgalmas vagy,
Melyet azok jól látnak,
Aki tebenned bíznak.
31:16.
Tenálad azokat elrejted,
Megőrzöd kegyesen
A kevélyek ellen.
Orcádnak rejtekébe vészed,
Hogy a kegyetlen nyelvek
Őket meg ne sérthessék.
31:17.
Dicsőség adassék az Úrnak,
Ki tart oltalmában,
Mint egy szép városban,
Melynek erős bástyái vannak,
Hogy aki abban lakik,
Senkitől nem bántatik. 
31:18.
Félelmes futásomban mondék:
Tőled elvetettél,
Rám nem nézsz szemeddel;
De tenálad kegyelmet lelék,
Meghallád könyörgésem,
Megadád, amit kértem.
31:19.
Az Urat szeressétek, szentek,
Ki megtart híveket,
Büntet kevélyeket!
Ő legyen néktek reménységtek!
Higgyétek szívetekben:
Megvigasztal az Isten.
32:1.
Ó, mely boldog az oly ember éltébe'
Akit az Isten bevett kegyelmébe,
És megbocsátá az ő vétkeit,
És befedezte minden bűneit.
Boldog, akinek ő nagy hamissága
Istentől néki nincs tulajdonítva,
És csalárdság nincsen ő szivében,
Tettetés nélkül jár életében.
32:2.
Hogy bűnömet el akarám hallgatni,
És neked meg nem akarám vallani,
Csontjaim ottan elszáradának
Soksága miatt én siralmimnak,
Mert éjjel-nappal kezed nehéz volta
Nagy bűneimért rajtam fekszik vala,
Elfogya bennem minden erősség,
Mint nyári hévségben a nedvesség. 
32:3.
De hogy bűnömet előtted megvallám,
Nagy vétkeimet el nem hallgathatám,
De híven előbeszélém neked:
Ott bocsánatot nyerék tetőled.
Azért az Úr Istennek minden hívek,
Könyörögjenek, míg vagyon idejek,
Mert ha nagy árvizek jönnének is,
De nem árthatna ezeknek mégis!
32:4.
Te vagy oltalmam, őrizz meg engemet,
Minden gonosz ellen tartsd meg lelkemet,
Vigasztalj meg, hogy örvendezhessek,
És vígan néked énekelhessek!
Tanítlak téged, úgymond az Úr Isten,
És vezérellek az igaz ösvényen,
Szememmel mindig reád vigyázok,
És igazgatlak, rád gondot tartok.
32:6.
Örvendezzetek a nagy Úr Istenben,
És igaz hívek, legyetek örömben,
Vígadjatok és énekeljetek,
Akiknek vagyon tiszta szívetek!
33:1.
Nosza istenfélő szent hívek,
Örvendezzetek az Úrnak, :/:
Mert illik, hogy őtet dicsérjék,
Kik örülnek igazságnak!
Áldjátok azértan :/: Hangos citerákban!
Az Úr áldassék! Lantban, hegedűben,
Cimbalmi zengésben Magasztaltassék.
33:2.
Énekeljetek néki vígan
Gyönyörű szép új éneket! :/:
Szép hangicsáló szerszámokban
Mondjatok ékes verseket!
Igaz ő mondása, :/: Állhatatos dolga:
Amit az Úr szól, Megáll igazságban, 
Minden dolgaiban Cselekeszik jól. 
33:3.
Ő szereti az igazságot,
Az ítélet nála kedves, :/:
Dolgában tart irgalmasságot,
Mellyel mind e világ teljes.
Az Úrnak Igéje :/: Egeket teremte,
Melyeket ott fenn Szájának lelkével
Nagy szép seregekkel Szerze ékesen. 
33:4.
Az Úr Isten mint egy tömlőbe
Szorítja a tenger vizét, :/:
Elrejti, mint egy kincses helybe,
Ő mondhatatlan mélységét.
Minden földi népek, :/: Az Urat féljétek!
Mind e világon Valakik hol laktok,
Őtőle tartsatok Szorgalmatoson!
33:5.
Mert mihelyt ő csak egy igét szól,
Azonnal megleszen minden, :/:
És valamit ő megparancsol,
Nagy hamarsággal meglészen.
Pogányok tanácsát :/: És minden szándékát
Az Úr megtöri, Magukban a népek
Amit elvégeznek, Semmivé tészi. 
33:6.
De az Úr Istennek tanácsa
Megmaradánd mindörökké, :/:
És megáll minden gondolatja,
Kiterjed minden időkre.
Boldog az a nemzet, :/:Ki ily Urat szeret,
Mint ő Istenét; Boldog a nemzetség,
Kit kedvel e Felség Mint örökségét. 
33:7.
Az Úr Isten a magas mennybül
Alátekint szemeivel, :/:
E világra néz onnan felül
Minden nemzetekre széjjel.
Szép palotájábul :/: Szeme aláfordul
E széles földre; Nagy dicsőségesen, 
Vigyáz nagy fényesen Az emberekre.
33:9.
Aki ő gyors lovában bízik,
Megcsalatkozik dolgában, :/:
Aki karjával dicsekedik,
Meg nem tartatik a hadban;
De a nagy Úr Isten :/: Népére szünetlen
Néz szemeivel; Akik benne bíznak,
Hozzá folyamodnak, Nem felejti el.
33:10.
Gondot tart rájuk s a haláltól
Megtartja őket éltükben, :/:
Szükségtől és éhenhalástól
Őrzi a drága időben.
Lelkünk azért várja, :/: Szüntelen óhajtja
Az Úr oltalmát, Ki paizsul végre
Eljő segítségre, Ád diadalmat. 
33:11.
Őbenne azért a mi szívünk
Igen örvendez szüntelen, :/:
Mert ő minékünk reménységünk,
És bízunk ő szent nevében.
Nagy kegyelmességed :/: Mirajtunk bővítsed,
Légy mi gyámolunk! Ne hagyj szükségünkben,
Segíts meg éltünkben, Mert téged várunk!
34:1.
Mindenkoron áldom
Az Urat, míg engem éltet,
És az ő szent dicséretét
Szájamban hordozom.
Dicsekedvén áldja
Lelkem jó voltát az Úrnak,
Mit a szegények hallanak,
És örülnek rajta.
34:2.
Magasztaljuk vígan
Az Úrnak áldott szent nevét,
És véghetetlen kegyelmét
Dicsérjük mindnyájan!
Mert midőn keresém
És kérém az én Uramat,
Meghallgatá nagy felszómat,
És megtarta engem.
34:3.
Az Úrra kik néznek,
Tőle megvigasztaltatnak,
Soha orcáik azoknak
Meg nem szégyenülnek.
A szegény kiálta,
És meghallgatá az Isten,
El nem hagyá ínségében,
De megszabadítá.
34:4.
Az Isten angyali
Hívek körül tábort járnak,
Istenfélőket megtartnak
Mint Isten követi.
Jó voltát az Úrnak
Kóstoljátok és lássátok,
Mert bizony azok boldogok,
Őbenne kik bíznak.
34:5.
Féljétek az Urat
Mindnyájan, hívek és szentek,
Mert nem lesz soha szükségek,
Kik félik hatalmát.
Az oroszlánoknak
Gyakorta szükségük esik
De kik az Istent tisztelik,
Meg nem fogyatkoznak.
34:6.
Én fiaim, jertek,
Hallgassatok beszédemre:
Megtanítlak szent életre,
Hogy Istent féljétek!
Kicsoda az ember,
Ki hosszú életet kíván,
És minden ő dolgaiban
Jó állapotot kér?
34:7.
Őrizd meg nyelvedet
A gonosz rágalmazástól,
Óvd ajakid álnokságtól,
Meg ne sértsd más hírét!
Tégy jól, gonoszt gyűlölj,
Békességet kérj és kövess,
És, hogy Istennél légy kedves,
Tisztességnek örülj!
34:8.
Az Isten szemei
Látják a gonosztévőket,
És ő emlékezetöket
A földről eltörli.
A jókat nem hagyja;
Kik hozzá tiszta szívükből
Kiáltnak nagy ínségükből:
Mind megszabadítja.
34:9.
Közel az Úr Isten
A töredelmes szívekhez,
És a sérelmes lelkekhez
Lészen segítséggel.
Az igaznak itten
Ő nyavalyája sokasul,
De nyomorúságaibul
Kimenti az Isten.
35:1.
Perelj, Uram, perlőimmel,
Harcolj én ellenségimmel,
Te paizsodat ragadd elő!
Én segedelmemre állj elő!
Dárdádat nyújtsd ki kezeddel,
Ellenségimet kergesd el!
Mondjad ezt az én lelkemnek:
Tégedet én megsegítlek!
35:7.
Gyászban jártam lehorgadva,
Mint ki az anyját siratja,
De ők szomorú esetemen
Örülnek, és gyűlnek seregben.
Hátmögül a gonosz népek
Engemet szörnyen nevetnek;
Ártatlan lévén, nem szánnak,
Sőt csúfolnak és szaggatnak. 
35:8.
A képmutató galibák
Fogukat rám csikorgatják;
És rajtam nagy csúfságot űznek,
Kik csak zabálódást keresnek.
Uram, míg nézed ezeket?
Jövel, tartsd meg én lelkemet!
Egyedül voltom tekintsd meg,
Ez oroszlánoktól ments meg!
35:9.
Dicsérlek téged szüntelen
Nagy sűrű gyülekezetben,
És nagy roppant sereg nép előtt
Téged dicsérlek minden fölött.
Ne engedd, hogy örüljenek,
Akik ok nélkül gyűlölnek;
Ellenségimet fordítsd el,
Ne gúnyoljanak szemükkel.
35:13.
Már azok énekeljenek,
Kik igazamnak örülnek,
Mondván: hála legyen az Úrnak,
Ki nyugalmat ád szolgájának!
Én nyelvem igazságodat,
Hirdeti nagy jóvoltodat;
Dicséretedet nagy híven
Éneklem minden időben.
36:1.
A gonosztévőnek dolgán
Eszembe veszem azt nyilván, Hogy Istenre nincs 
gondja. :/: Magában felfuvalkodik, Bűneitől meg 
nem szűnik, A híveket utálja. Hamis és hazug 
beszéde, :/: Jó tanúsághoz nincs kedve, És nem 
jár igazsággal; Hívságot gondol ágyában, 
Foglalatos gonosz útban,
Semmi bűnt ő nem utál.
36:2.
Uram, a te nagy hűséged
Égig ér, kegyelmességed Mind a felhőkig felhat. :/: 
Mint a hegy, te igazságod, Törvényed mélység, 
megtartod Az embert és a barmot. Te kegyességed 
mily drága! :/: Azért a te szárnyad alá Emberek 
folyamodnak, Kik jól 
megelégíttetnek, Mint bő vízzel, legeltetnek Javaival 
házadnak. 
36:3.
Nálad az élet kútfeje,
Világodnak nagy ő fénye, Mely nekünk szépen 
fénylik. :/: Bővítsd rajtuk kegyességed, Akik 
jól ismernek téged, Szívvel neved tisztelik! Ne 
hagyd, hogy a kevély lába :/: Rám rohanjon, 
és hatalma Letapodjon a földre; Adjad, hogy 
a hitetlenek Megessenek, süllyedjenek,
Fel se keljenek többé!
37:1.
Ne  bosszankodjál a gonosztevőkre,
Midőn őnékik jól vagyon dolguk!
Ne nézz búskodva ő szerencséjökre,
Ha látod nékik jó állapotjuk!
Mert mint a szénafű, levágattatnak,
És mint a zöld fű, hamar elhullnak.
37:2.
Tégy jól és bízzál erősen Istenben:
Békével élhetsz itt ez országban:
Hűséggel járj el egész életedben,
Örvendj az Úrnak nagy jóvoltában,
És valamit kérsz tőle, mind megnyered, 
Mindent megád, amit kíván szíved.
37:3.
Csak az Istenre támaszd minden dolgod,
És kétség nélkül bízzál őhozzá,
Mert megcselekszi, bizonnyal meglátod: 
Ártatlanságod világra hozza,
Hogy igazságod ugyan lássa minden,
Mint a fényes nap fénylik délszínben. 
37:4.
Bízzál az Úrban, csendes légy szívedben, 
És reménységed vessed őbenne!
Ne haragudjál jó szerencséjeken,
Azoknak, akik élnek kedvükre!
Ne gondolj semmit az ő életükkel,
Hogy velük együtt bűnbe ne essél!
37:5.
Mert a gonoszok mind eltöröltetnek,
De akik a nagy Istenben bíznak,
E földnek azok örökösi lesznek:
A gonosztévők szörnyen elhullnak.
Majdan, ha ő helyüket megtekinted, 
Aholott laktak, üresen leled. 
37:19.
Élj igazán, légy hű és tökéletes,
És nagy jól lészen tenéked dolgod, 
Békességed lészen nagy örvendetes.
A gonoszok mind vallnak csúfságot,
Mert ők szertelen nagy ínségbe esnek,
És teljességgel végre elvesznek. 
37:20.
Mert az Úr oltalma az igazaknak,
Megmenti őket sok ínségükből,
Vélük vagyon és tőle megtartatnak.
És hogy őhozzá fordulnak szívből,
A gonosztévőktől megszabadítja,
És jelenvoltával vigasztalja.
38:1.
Haragodnak nagy voltában
Megindulván,
Ne feddj meg, Uram, engem!
Búsult gerjedezésedben
Rám tekintvén,
Ne büntess meg Istenem!
38:2.
Nyilaid belém lövettek,
Mik szereznek
Énnekem nagy sérelmet;
Kezeidnek súlyossága
Hátam nyomja,
És sanyargat engemet. 
38:3.
Testemnek semmi részében
Épség nincsen
Haragodnak miatta;
Nincs békesség tagjaimban,
Csontjaimban
Bűneimnek miatta. 
38:4.
Mert az én nagy gyarlóságim
És bűneim
Fejem felülhaladták,
Miknek nehéz, terhes voltát,
Súlyosságát
Tagjaim nem bírhatják.
38:9.
Minden mostani kérésem,
Én Istenem,
Vagyon szemeid előtt,
És minden fohászkodásom,
Óhajtásom
Tőled el nem rejtetett. 
38:10.
Szívem nyugalmat nem lelhet,
Igen reszket,
Minden erőm elfogyott;
Szemeim világossága,
Vidámsága
Éntőlem eltávozott. 
38:15.
De én Istenemben bízom,
És elvárom,
Hogy kérésem meghallja,
Mert szívem hozzá emelem
És elhiszem,
Hogy szükségem meglátja. 
38:18.
Hamisságomat megvallom
Nem tagadom
Gonosztéteményimet;
Bűneim miatt lett sebek
Kesergetnek
És gyötrenek engemet.
38:21.
Uram, ne hagyj el engemet!
Nézd ügyemet,
Egyedül mint hagyattam!
Kérlek, légy irgalmas nekem,
Én Istenem,
Mert csak tebenned bíztam!
38:22.
Azért tőlem ne állj messze,
Szánj meg végre,
Én kegyelmes Istenem!
Segedelmeddel ne késsél,
Siess, jöjj el,
Én édes idvességem!
39:1.
Magamban elvégezém és mondám,
Hogy dolgom megtartóztatnám,
Hogy nyelvem oly igét nem ejtene,
Mely énnekem bút szerzene,
Én szájamra zabolát vetettem,
Míg a hitlen áll előttem.
39:2.
Én mint a néma, veszteg hallgaték,
Még a jóról sem beszélék,
Sőt fájdalmam is titkolnom kelle,
Min sérelmem öregbüle;
Ég vala szívem, hogy meggondolám,
Eltüzesülvén ezt mondám: 
39:3.
Mutasd meg, Uram, éltemnek végét,
És meddig éltetsz engemet?
A napok számát jelentsd meg nekem!
Míg e világon kell élnem,
Mert időm nálad csak egy arasznyi,
Előtted életem semmi. 
39:4.
Bizony mulandó semmi az ember,
Ki magának sokat ígér!
Mint az árnyék, az ember elmúlik,
Mégis szorgalmatoskodik,
Sokat gyűjt és sok kincset rak össze,
Nem tudja, kié lesz végre. 
39:5.
Uram, hát nékem kiben kell bíznom?
Nincs kívüled vigasságom!
Ments ki engemet minden vétkemből,
És a bolondok nyelvétől
Őrizz meg, hogy ők ne csúfoljanak,
Midőn ez ínségben látnak. 
39:6.
Mint a néma, hallgatok erősen,
Szájam fel sem nyitom, mert én
Tudom, hogy ezt mind te cselekedted.
Ostorod rólam elvegyed!
Mert kemény kezed nagy volta miatt
Minden életem ellankadt. 
39:7.
Mert midőn te megfedded az embert
Az ő nagy gyarlóságáért,
Azonnal elvész szép ábrázatja,
Mint a molytól a szép ruha.
Lám, az ember mely igen mulandó,
Semmi dolga nem állandó. 
39:8.
Hallgasd meg, Uram, könyörgésemet,
Kérésemre ne légy siket!
Mert előtted vendég és zarándok,
Mint atyáim, olyan vagyok.
Szűnjél meg tőlem, hadd vegyek erőt
Az én kimúlásom előtt!
40:1.
Várván vártam a felséges Urat,
És íme hozzám fordula,
Kegyelmesen meghallgata,
És rajtam megmutatá jó voltát.
Kivőn a mély veremből, :/: És a sáros 
fertőből, És én lábaimat
Szép egyenes kőre  Elfelhelyeztette,
Vezérlvén utamat.
40:2.
Ada én számba új énekeket
Istenünk dicséretire,
Hogy akik hallgatnak erre,
Higgyék és féljék ő Istenüket.
Boldog, aki az Úrban :/: Bízik, szemét 
elhajtván A kevély népektül,
Kiknek minden dolgok :/: Hazugságra 
hajlók: Tőlük távol kerül. 
40:3.
Csudatételidnek sok ő száma,
És nagy bölcs gondolatidnak,
Hozzánk való jóvoltodnak
Sokságát senki meg nem mondhatja.
Ha elkezdem számlálni, :/: Nem tudom 
kimondani, Mert te nem kívántad
A sok áldozatot, :/: De hogy fogadjak szót,
Fülemet alkottad. 
40:4.
Égő áldozat nincsen kedvedben,
A bűnért valók sem kellők.
Akkor mondom: ím eljövök,
Rólam írás van a törvénykönyvben:
Hogy akaratod tegyem, :/: Én kegyelmes 
Istenem! A te törvényedben
Gyönyörködik lelkem :/: És örvendez 
szívem A te szent igédben. 
40:5.
Nagy sok népeknek seregeiben 
Te igazságod hirdetem,
Meg nem tartóztattam nyelvem;
Jól tudod, hogy én minden időben
Jóvoltod magasztaltam :/:
Soha el nem hallgattam Te idvességedet;
Hűséggel hirdettem, :/: Mindennek 
beszéltem Nagy kegyességedet. 
40:6.
Uram, én tőlem irgalmasságod 
Ne vond meg, tarts meg kegyesen, 
És igazságod őrizzem:
Számtalan gonosz reám áradott!
Sok nyavalya körül vett, :/: Nagy sok 
ínség reám jött, Melynek nincsen száma, 
Mint hajam szálinak, :/: Mik fejemen 
vannak; Szívem is elhagya.
40:8.
Már tebenned mind
örvendezzenek, Akik keresnek tégedet,
Kívánják idvességedet,
Mondván: dicsőség légyen Istennek!
Noha én szegény vagyok, :/: És én 
szükségim nagyok, De rám gondot visel
Az Úr, én megtartóm, :/: Jövel, 
szabadítóm, Úr Isten, ne késsél!
41:1.
Boldog, aki a nyavalyást híven
Szánja ínségében,
Mert szükségében őtet ismétlen
Megmenti az Isten.
Megtartja éltét és ez országba‘
Lesz jó állapotja,
Ellenséginek kívánságába,
Nem adja markába.
41:2.
Fájdalmában az Isten megtartja,
Szépen felgyógyítja;
Betegágyát fordítja örömre,
És jó egészségre.
Azért így szólok neked, Istenem:
Kegyelmezz meg nekem!
Gyógyítsd meg, Uram, én betegségem,
Mert igen vétkeztem. 
41:6.
Tisztaságomban engem megtartasz,
És megszabadítasz,
És szemeid eleibe állatsz,
Örökké el nem hagysz.
Áldott légy, Izráelnek Istene,
Most és mindörökké!
Szent neved dicsértessék mindenben,
Ámen és úgy légyen!
42:1.
Mint a szép híves patakra
A szarvas kívánkozik, :/:
Lelkem úgy óhajt Uramra,
És hozzá fohászkodik,
Tehozzád, én Istenem,
Szomjúhozik én lelkem,
Vajon színed eleiben
Mikor jutok, élő Isten?
42:2.
Könnyhullatásim énnékem
Kenyerem éjjel-nappal, :/:
Midőn azt kérdik éntőlem:
Hol Istened, kit vártál?
Ezen lelkem kiontom,
És házadat óhajtom,
Hol a hívek seregében
Örvendek szép éneklésben.
42:3.
Én lelkem, mire csüggedsz el?
Mit kesergesz ennyire? :/:
Bízzál Istenben, nem hágy el,
Kiben örvendek végre,
Midőn hozzám orcáját,
Nyújtja szabadítását;
Ó, én kegyelmes Istenem,
Mely igen kesereg lelkem!
42:4.
Mert te rólad emlékezem
E Jordánnak földéről, :/:
Szent helyedre igyekezem
Hermon s Micár hegy mellől.
Mélység kiált mélységet, 
Midőn én fejem felett
A sok sebes víz megindul,
Mint egy erős hab, megzúdul. 
42:5.
Sebessége árvizednek,
És a nagy zúgó habok :/:
Énrajtam összeütköznek,
Mégis hozzád óhajtok;
Mert úgy megtartasz nappal,
Hogy éjjel vigassággal
Dicséreteket éneklek
Néked, erős őrizőmnek. 
42:6.
Mondván: Isten, én kőszálam,
Mire felejtesz így el? :/:
Ellenségim vannak rajtam,
Gyászban járok veszéllyel.
Mert az ő hamis nyelvek
Csontjaimban megsértnek,
Mert így bosszantnak ellened:
Lássuk, hol vagyon Istened? 
42:7.
Én lelkem, mire csüggedsz el?
Mit kesergesz ennyire? :/:
Bízzál Istenben s nem hágy el,
Kiben örvendek végre.
Ki nekem szemlátomást
Nyújt kedves szabadulást,
Nyilván megmutatja nékem,
Hogy csak ő az én Istenem.
43:1.
Ítélj meg engemet, Úr Isten,
És fogadd fel én ügyemet
E kegyetlen nemzetség ellen!
A hamis embernek kezében
Ne bocsáss, Uram, engemet,
Tartsd meg én fejemet!
43:2.
Uram, engem miért hagyál el?
Lám, te vagy én erősségem!
Miért járok keserűséggel?
Minden örömöm távozék el,
Mert nyomorgat ellenségem,
És sanyargat engem. 
43:3.
Igazságodat add értenem,
Világosságod küldd alá,
Mely megvilágosítson engem!
Szent hegyedre légyen vezérem;
Bémenésem igazgassa
A te hajlékodba! 
43:4.
Isten oltárához bemégyek,
Az én Uram eleiben,
Aki öröme én szívemnek.
Hegedűvel neked éneklek,
És hálát adok szüntelen,
Tenéked, Úr Isten.
43:5.
Miért vagy szomorú, én lelkem?
Mit kesergesz ily szertelen?
Bízzál az Istenben, mert hiszem,
Hogy őtet én még dicsőítem,
Midőn híven megment engem
Megváltó Istenem.
44:1.
Hallottuk, Isten, füleinkkel,
Amit régenten cselekedtél.
Nékünk atyáink mondották,
Kik nagy dolgaidat látták;
A pogány népet kezeddel
Elvesztéd, földét elpusztítád;
Néped más helyre vitted el,
Holott ismét megszaporítád.
44:2.
Mert nem ő fegyverük által lett,
Hogy ők megülték e jó földet;
Nem az ő kezük, sem karjuk
Volt nekik szabadítójuk,
De te orcád tekintése
És a te karod és jobb kezed
Őket így megsegítette,
Mert őhozzájuk volt jó kedved.
44:3.
Úr Isten, te vagy én királyom,
És az én teljes vigasságom!
Jákóbnak küldd segedelmed,
Amint régenten mívelted.
Általad ellenséginket
Megökleldezzük és megrontjuk,
És a mi gyűlölőinket
A te nevedben letapodjuk.
44:4.
Mert én nem bízom kézívemben,
Sem az én éles fegyveremben;
Az engem meg nem szabadít,
Ha az ellenség megszorít,
De te tartasz meg bennünket
Minden mi ellenségünk ellen,
És a mi kergetőinket
Elveszted, és ejted szégyenben. 
44:5.
Azért az Istent magasztaljuk,
És szent nevét örökké áldjuk;
Mindennap dicsérvén őtet,
Hirdessük nagy kegyességét!
De minket te megvetettél,
És juttattál nagy szégyenségben,
A hadba velünk nem jövél,
Hogy megtartottál volna épen. 
44:6.
Az ellenségtől elfuttatál,
És velünk nagy szégyent vallattál.
Minden marhánkat eldúlják,
Kik éltünket háborgatják.
Hogy minket ők megegyenek,
Mint a juhokat, úgy adál el,
Kik minket messze kergetnek,
A pogányok közibe széjjel.
44:7.
Népedet te semminek tartád, 
És őket csak olcsón eladád,
Igen kevésre becsüléd,
Csaknem ingyen odavetéd.
Azt tőd, hogy mi ellenségink
És akik  mi környülünk laknak,
Mindenfelől mi szomszédink
Minket nevetnek és csúfolnak.
44:8.
A pogányok példabeszédet,
Szólnak mirólunk nevetséget,
És mindenféle nemzetek
Csúfolván, fejükkel intenek;
Gyalázat, szitok szüntelen,
És szégyen forog én előttem, 
Úgy, hogy nagy szégyenletemben 
Az én orcámat be kell fednem.
44:9.
Nagy sok szidalmat kell hallanom,
Mely miatt csak elszomorodom,
Midőn szemem előtt nézem
Bosszúálló ellenségem.
Mindezek esnek mirajtunk,
Mégis nem felejtünk el téged,
Kötésed ellen nem járunk,
Mindenben engedünk tenéked.
44:10.
A mi szívünk nem fordul vissza,
De gondolatit rajtad tartja. 
A mi lábunk ki nem mozdul,
Ösvényedről el nem hajol.
Mégis így büntetsz bennünket,
Bevetél a sakálok közé,
És már minden felől minket
Halál árnyéka környékeze.
44:11.
Ha elfeledtünk volna téged,
Mert nem gondoltuk volna neved;
Ha már isten-szolgálatra
Kezünket emeltük volna:
Nyilván nem tűrted volna el,
Sőt igen megbüntettél volna,
Mert mindent látsz te szemeddel,
Minden szívnek előtted titka.
44:12.
De mi teéretted naponkint,
Üldöztetünk e világ szerint;
Miként az ártatlan juhok,
Kik a mészárszékre valók.
Kelj fel azért, mit aluszol?
És álmodból már serkenjél föl,
Támadj föl, és hatalmadból
Ments ki minket e nagy ínségből!
45:1.
Egy szép dolgot hoz elő az én szívem,
A dicső királyról lesz éneklésem,
Kit nyelvem dicsér nagy szép felszóval,
Mint egy deák az írópennával.
Sokkal szebb vagy te minden embereknél,
Mindent felülmúlsz te szép termeteddel,
Ajakidnak nagy ő kedvessége,
Mert megáldott az Isten örökké.
45:2.
Te kegyes, erős vitéz, készüljél fel,
Vedd fegyvered és oldaladra kösd fel,
Úgy, mint királyi ékességedet,
Ez ékességben végy győzedelmet!
A jó igazság vezérlje utadat,
Jóság, kegyesség bírja járásodat,
És a te karodnak erejével
Nagy csudákat téssz, megládd szemeddel!
45:3.
Mert hegyesek a te sebes nyilaid,
Mit megéreznek minden ellenségid,
Szívüket midőn általszegezed,
És őket hatalmad alá veted.
Ó, Úr Isten, a te királyi széked,
Megmarad mindörökké dicsőséged;
Pálcája a te királyságodnak:
Pálcája bizony igazságodnak. 
45:4.
Az igazságot te igen szereted,
A hamisságot viszontag gyűlölöd,
Azért az Isten mindenek felett
Víg olajjal megkenett tégedet.
A te nevedet mindenkor hirdetem,
Nemzetségről-nemzetségre beszélem:
És minden maradéki ezeknek
Mindörökké tégedet dicsérnek.
46:1.
Az Isten a mi reménységünk,
Midőn reánk tör ellenségünk,
Minden háborúságinkban
Megtart erős hatalmában.
Azért a mi szívünk nem félne, :/:
Ha az egész föld megrendülne,
És a hegyek a tengernek
Közepibe bedűlnének.
46:2.
Ha a tenger szörnyen zúgna is,
Minden víz felzavarodnék is,
És ha a sebes szélvésszel
A hegyek hányatnak széjjel:
A szép folyóvíz mindazáltal :/:
Az ő szép tiszta folyásával
Az Istennek szent városát,
Megvigasztalná hajlékát:
46:3.
Mert közepén lakik az Isten,
Azértan romlása nem lészen;
Semmi ínségbe nem ejti,
Az Isten jókor megmenti.
A pogány népek dúlnak-fúlnak, :/:
Nagy sok országok feltámadnak,
De az ő haragos szava
Mind e földet elolvasztja. 
46:4.
De az Isten minden időben
Mivelünk vagyon ínségünkben;
Jákób Istene oltalmunk,
A Zebaóth erős várunk!
Jertek, lássátok e nagy Úrnak, :/:
Csuda dolgait hatalmának,
Ki mind e föld kerekségét,
Elpusztítja ékességét! 
46:5.
E földön széjjel nagy hadakat,
Ő megcsendesít háborúkat,
Ívet, kopjákat megrontat,
Társzekereket felgyújtat,
Így szólván: mindnyájan halljátok, :/:
Hogy erős Istenetek vagyok,
És hogy birodalmam vagyon
Minden népen e világon! 
46:6.
Summa szerint: az erős Isten
Velünk van minden ínségünkben:
Jákób Istene oltalmunk,
A Zebaóth erős várunk!
47:1.
No minden népek, Örvendezzetek,
És tapsoljatok, Istent áldjátok
Szép hangossággal És nagy felszóval,
Mert az Úr Isten Nagy felségében
Ő királysága És nagy országa
Kiterjed messze, Ez egész földre.
47:2.
Hatalmunkba vet Nagy sok népeket,
És meghódoltat sok pogányokat
Minékünk végre Ő nagy ereje.
Minket ő felvett, Örökévé tett,
Nékünk engedte Ő kegyessége
Jákóbnak tisztét, Kit igen szeret. 
47:3.
Íme az Isten Szépen felmegyen
Nagy vigasságban, Trombitaszókban;
Urunk felmegyen Nagy dicsőségben.
Énekeljetek Az Úr Istennek
Zengő verseket, Szép énekeket,
E nagy királynak, Mint mi Urunknak!
47:4.
Őnéki minden Jól énekeljen!
Mert minden népek Néki engednek.
Királyi székben Ül nagy kegyesen.
A fejedelmek Őhozzá gyűlnek,
Mint Ábrahámnak Istenét, áldják,
Alázatosan Néki szolgálván. 
47:5.
Ez erős Isten Úr mindeneken,
Népét megőrzi És jól vezérli.
Nagy dicsősége, Melynek nincs vége.
48:1.
Nagy az Úr méltóságában, :/:
Az Isten szent városában,
Holott lakozik dicsősége, :/:
És dicsértetik ő szent neve.
A szent Sionnak hegyén,
Annak északi szélén,
E gyönyörűséges helyen, :/:
Holott helyheztetett szépen
A nagy királynak városa,
Melynek nincs e földön mása.
48:2.
Itt jól esmérik házanként, :/:
Mint menedéket, az Istent,
Holott királyok egybegyűltek, :/:
És ők sereggel előjöttek;
Erősen megszállották,
Hogy megvegyék, elszánták. 
De ottan megrettenének, :/:
Megfutamodni kezdének,
Város mellől elállának,
Nagy rettegve szaladának.
48:3.
Nagy félelme lőn szívüknek, :/:
Mint gyermekszülő személynek, 
És mint a hajó a szélvészben, :/:
Ha napkeleti szél fú szörnyen.
Ezt mi szemünkkel látjuk,
Mint azelőtt hallottuk,
Városában az Istennek, :/:
Melyet őnéki szenteltek,
Mit magának foglalt Isten,
Hogy néki szolgáljon minden.
48:4.
Mit megerősített Isten, :/:
Hogy romlása ne lehessen.
Nézünk itt te kegyességedre :/:
Szent templomodnak közepette.
Dicsőséges szent neved
Mind e földre kiterjed;
Ekképp a te dicséreted :/:
Nagy messzire kiterjeszted;
Jobbod teljes igazsággal,
Mindenben irgalmassággal. 
48:5.
Örül a Sionnak hegyi :/:
És a Judának leányi,
Te igaz ítéleteiden :/:
Szíve szerint örvendez minden.
A Siont járjátok meg,
Tornyait lássátok meg,
Nézzétek meg ő bástyáit, :/:
Szépen épített házait,
Hogy ezt megbeszélhessétek
A jövendő nemzedéknek. 
48:6.
Mert igaz és hű az Isten, :/:
Ki minket minden időben
Megtart, és vezérli éltünket, :/:
Mindhalálig őriz bennünket.
49:1.
Hallgassátok meg, minden nemzetek,
E föld lakói, jól figyeljetek,
Köznépek és a főrenden valók,
Minden szegények és a gazdagok!
Az én szájam szól nagy bölcsességet,
És elmém gondol jó értelmeket;
E példára magam is figyelmezek,
Hegedűszóban szép mesét jelentek.
49:2.
Mit félnék én a gonosz időben,
Hogy nyomorgatóm engem elejtsen,
Ha ellenségem mind azon vagyon,
Hogy engemet láb alá tapodjon?
Némelyek igen bíznak pénzükben,
És dicsekednek az ő kincsükben;
De senki meg nem váltja atyjafiát,
Nem adhatja meg Istennél váltságát.
49:3.
Mert drága a léleknek váltsága,
Életét senki meg nem válthatja,
Hogy a halált ő elkerülhesse,
És a sírba menni ne kellene.
Mert látja, hogy sem bolond, sem eszes,
A halál ellen nincsen mentséges,
És holtuk után minden gazdagságuk,
Más emberre száll az ő sok jószáguk. 
49:4.
Ez őnékiek fő gondolatjuk,
Hogy mindörökké tartson szép házuk,
Hogy el ne fogyjon az ő nemzetük,
És megmaradjon örökké nevük.
Mert, noha vagyon pénzük és tisztük,
De nem sokáig tartnak mindezek,
Mert végre minden jóktól elszakadnak,
Mint oktalan állatok, ők meghalnak.
49:6.
Mert oda lészen minden ő dolguk,
A koporsó lészen ő hajlékuk,
De a haláltól engem az Isten
Megment, és hozzá vészen kegyesen.
Annak okáért azzal ne gondolj,
Hogy némely ember igen gazdagul,
Mert minden kincset másoknak kell 
hagyni,
A dicsőségtől meg kell néki válni. 
50:1.
Az erős Isten, uraknak Ura,
Szól és e földet mind elő hívja,
Támadatról és napenyészetről,
Nagy szépséggel a Sion hegyéről
Eljő az Isten ő fényességében,
Semmit el nem hallgat ítéletében. 
50:2.
Emésztő tűz mégyen őelőtte,
Nagy forgó szélvész lészen körüle;
Szólítja az eget és a földet,
Hogy megítélje minden ő népét,
Mondván: gyűjtsétek ide a híveket,
Kik áldozattal vették kötésemet!
50:3.
Az egek hirdetik igazságát
Az Istennek, mert ítél igazat.
Én népem, hallgasd meg, szólok neked,
Mert bizonyságot teszek ellened,
Én tenéked erős Istened vagyok,
Áldozatiddal keveset gondolok. 
50:6.
Szükségben tőlem segítséget kérj,
Én megsegítlek, hogy engem dicsérj!
A gonosznak mond Isten: de mire
Vészed törvényem a te nyelvedre?
Kötésem szájjal vallod, de gyűlölöd
Intésemet, és igémet megveted. 
50:7.
És mikoron a lopót te látod,
Együtt futsz véle, dolgát javallod;
A paráznákkal örömest mulatsz,
Rossz társaságnak gyakran helyet adsz;
Szájaddal szólasz nagy sok gonoszságot,
Nyelveddel szerzesz sok háborúságot. 
50:8.
Leülsz és atyádfiát megszólod,
Az anyád fiát is rágalmazod,
Ezt míveled, de én csak hallgatok.
Azt véled, én is csak olyan vagyok,
Mint szintén te, de téged előveszlek,
És szemlátomást bűnödről megfeddlek. 
50:9.
Ezt mostan eszetekbe vegyétek,
Kik az Istenről elfelejtkeztek,
Hogy mentség nélkül el ne rántsalak!
Az becsül engem, aki hálát ad;
Mond Isten: az ily ember jár jó úton,
És segedelmem néki jelen vagyon!
51:1.
Úr Isten, kérlek, kegyelmezz nékem,
És kegyelmedből könyörülj énrajtam, 
Bűneimből tőled megtisztíttassam,
Nagy irgalmaddal végy körül engem!
Törüld el az én nagy bűneimet,
Mosogass jól meg fertelmességimből,
Amikkel fertéztetem éltemet:
Tisztítsad el nagy kegyelmességedből!
51:2.
Mert ismerem jól gyarló voltomat,
És bűnöm mindenkor forog előttem,
Melyet csak teellened cselekedtem,
Mely miatt tészek én nagy siralmat.
Vétkeztem a te szemeid előtt,
Melyért engemet méltán megbüntethetsz,
Rám vethedd kemény ítéletedet,
Mindazonáltal igazán ítélhetsz.
51:3.
Mert íme látom, nyilván jól értem,
Hogy én a gyarlóságban fogantattam,
Vétekben az én anyámtól származtam,
Szüleim bűnös véréből lettem.
De te az igazságot szereted,
És igen kedveled a tiszta szívet,
És a te titkos bölcsességedet
Nagy kegyelmesen nékem megjelented. 
51:4.
Hints meg, Uram, engemet izsóppal,
És én azontúl tisztán megújulok;
Moss meg engem, és szépen megtisztulok,
És fejérb lészek a tiszta hónál.
Hogy örvendezhessen az én szívem,
Add, hogy megértsem te nagy irgalmadat,
És megvidul minden én tetemem,
A te haragod melyet összerontott.
51:5.
Színedet rejtsd el vétkeim elől,
Fertelmes bűneimet ne tekintsed,
Haragos orcád énrólam elvégyed,
Tisztíts meg engem minden bűnömből!
És teremts tiszta szívet énbennem,
Dolgomat mindig jóra vezéreljed,
Az erős lelket újítsd meg bennem,
Hogy kedves légyen életem előtted!
51:6.
Ne vess el engem szent színed elől,
És ne vedd el szent Lelkedet éntőlem,
Sőt szerezz teljes örömet énbennem,
Tégy bizonyossá engedelmedről!
Indíts szívemben nagy vigasságot,
És engem vidám lélekkel erősíts,
Értsem örömmel nagy irgalmadat,
Kegyelmességgel engemet bátoríts!
51:7.
És példa lészek erről mindennek,
A bűnösöket utadra tanítom,
Bűnükből hozzád térésre indítom,
Hogy csak tebenned reménykedjenek.
Ó, én Istenem, én idvességem,
Szabadíts meg e vérrel buzgó bűntől,
Hadd énekeljen örökké nyelvem
Te igazságos szent ítéletedről!
51:8.
Nyisd meg azért az én ajakimat,
Hogy az én szájam dicsérhessen téged!
Ha az áldozat kedves volna néked,
Nem kíméleném áldozatomat,
De nem kell néked égő áldozat:
Az alázatos lelket te szereted,
Az tenálad a kedves áldozat;
A töredelmes szívet meg nem veted. 
52:1.
Mit dicsekedel gonoszságban,
Te hatalmaskodó?
Mit fuvalkodol fel magadban,
Nagyravágyakozó?
Mert az Istennek jóvolta
A jókat megtartja.
52:7.
Én téged örökké dicsérlek,
Mert megtartál engem,
És a te nevedben remélek,
Míg leszen életem,
Mert jó a te híveiddel
Lakoznom örömmel. 
53:1.
A bolond így szól az ő szívében:
"Nincs Isten", azért nagy gonoszságban él; 
Utálatos bűnt teszen, semmit nem fél.
Ez egész földön, aki jót tegyen,
Senki nincsen.
53:2.
Az Úr az égből alátekinte
E földön az emberek fiaira,
Hogy meglássa, ha kinek esze volna,
Ha valaki az Istent keresné
És tisztelné. 
53:3.
De azt jól látja dicsőségében,
Hogy a jó útról eltértek mindenek,
Mindnyájan fertelmes bűnben hevernek;
Aki az Istent tisztelné híven,
Csak egy sincsen. 
53:6.
A Sionról vajon ki jövend el,
Ki a szent Izráelt megszabadítja?
Ha Isten fogságból népét kihozza,
Örvend a Jákób és az Izráel
Teljes szívvel. 
54:1.
Tarts meg Uram, én Istenem,
És szent nevedért védelmezz meg,
Ártatlan ügyemet tekintsd meg,
Hatalmaddal támadj mellém!
Kérem te szent Felségedet,
Hallgass meg én könyörgésembe‘
És kegyesen vedd füleidbe
Az én szájamnak beszédét!
54:2.
Mert ellenségim kevélyen
Reám támadnak és kergetnek,
És engem halálra keresnek,
Eszükbe sem jut az Isten.
De az Isten megtart engem,
Kegyelmességét megmutatja,
És segedelmét hozzám nyújtja,
Jóra vezérli életem. 
54:3.
Ez nékem szánt nagy nyavalyát
Én ellenségimre téríti,
És ezt nékiek megfizeti,
Megmutatván igazságát.
Akkoron neked víg szívvel
Hálaadásokat áldozom,
És szent nevedet magasztalom,
Mert teljes vagy kegyességgel. 
54:4.
Mert minden én ínségemből
Te megszabadítál engemet,
Megbüntetéd ellenségimet,
Mit én megláték szememmel.
55:1.
Hallgasd meg az én könyörgésem,
Úr Isten ne fordulj el tőlem,
Imádságom vedd füleidbe,
Mert nagy kínokat szenvedek,
Szívemben igen kesergek,
Előtted panaszlok reszketve!
55:3.
Kesereg szívem nagy ínségben,
Élek halálos félelemben,
Teljességgel elszomorodtam;
Rettegek, félek, gyötrődöm,
Reszketvén szörnyen vesződöm,
Úgy, hogy immár sokszor kívántam: 
55:4.
Szárnyaim, ó, ha lehetnének,
Mint a galamb, ha repülhetnék:
Én elrepülnék messze földre,
Elmennék e népek közül,
Pusztát keresnék, ezektül
Ahol nyugodalmam lehetne. 
55:10.
Mind este, reggel őt óhajtom,
Délkorban is őtet kiáltom,
És meghallgatja könyörgésem,
Megtart engem békességben
Minden ellenségim ellen,
Kik seregbe gyűltek ellenem. 
56:1.
Kegyelmezz meg nekem, én Istenem,
Mert az ember igen kerget engem,
Nagy hatalommal támad ellenem,
Hogy engem elejthessen.
Sok ellenségim háborgatnak szörnyen,
Elszánták, hogy bényeljenek hirtelen,
Úr Isten, én ilyen nagy félelmemben
Benned reménységem!
56:2.
Én az Úr Istenben dicsekedem,
Szent Igéjében nem kételkedem.
Mit tehetne az ember énnekem,
Aki kerget engemet?
Visszafordítják az én beszédemet,
És naponkint abban hányják eszüket,
Hogy nékem szerezzenek veszedelmet,
Csak gonoszt gondolnak. 
56:3.
Énellenem ők összejárulnak,
Hogy megkapjanak, azon forgódnak,
És életemtől megfoszthassanak:
Ez minden ő szándékuk.
A gonoszságban nagy ő bizodalmuk,
Azt vélik, hogy jól leszen minden dolguk,
De haragod ha esik, Uram, rajtuk:
Őket mind levered. 
56:4.
Minden futásimat megemlíted,
Könnyhullatásim tömlődbe szeded:
A te könyveidbe fel is jegyzed
Minden én ínségemet.
Könyörgésemet midőn hozzád nyújtom,
Ellenségimet ottan futni látom,
Mert velem vagy, és te vagy megtartásom,
Kegyelmes Istenem! 
56:5.
Úr Isten, Fölségedet dicsérem,
És szent igédet nagynak becsülöm;
Áldom az Urat, míg lesz életem,
Bízván ő beszédében.
Reménységemet vetem az Istenben,
Irgalmasságára nézek szüntelen,
Azért félelmem senkitől nem leszen:
Ki árthatna nékem? 
56:6.
Szent fogadásom tartja azt nékem,
Hogy jóvoltodért neved dicsérjem,
Mert kegyelmesen megmentéd lelkem
A halál köteléből.
És lábaimat megtartád eséstől,
Hogy én élhessek tenéked kedvesül;
Az élők fényes világában szentül
Járjak teelőtted. 
57:1.
Irgalmazz, Uram, irgalmazz nekem,
Mert tebenned bízik az én lelkem!
Több segedelmem sehol nincsen nékem!
Szárnyadnak árnyékában védelmem,
Míg veszedelmem eltávozik tőlem.
57:2.
Én a felséges Istenben bízom,
Ki jóra vezérli minden dolgom;
Segedelmet küld alá ínségemben.
Az ellen lészen nékem oltalmam,
Aki engem kerget, hogy benyelhessen. 
57:6.
Én nyelvem és lantom már serkenj föl,
Véletek ím a hajnalt keltem föl!
Jó reggel én is ágyamból fölkelek,
És éneklek nagy dicsőségedről,
Téged, Uram, minden népnek hirdetlek!
57:7.
Mert nagy jóvoltod, örök irgalmad
És igazságod az égig fölhat!
Nagy dicsőséged láttasd meg az égen,
És jelentsd meg nagy hatalmasságod
Az embereknek mind az egész földön!
58:1.
Ti tanácsban ülő személyek,
Kik zúgolódtok ellenem:
Mondjátok csak meg énnekem,
Ha igaz e, amit beszéltek,
És ha igazat ítéltek,
Ádámtól származott népek?
58:2.
Sőt ha ember jól megtekinti:
Álnoksággal jár szívetek,
Mér hamis fonttal kezetek;
Nincs dolgotoknak tökéleti.
A gonoszok eltévedtek,
Mihelyt anyjuktól születtek. 
58:8.
Végre is azt mondhatja minden,
Hogy jó az igaznak dolga,
Sok és nagy az ő jutalma.
Azt vegye mindenki eszében,
Hogy Isten mindent megítél,
Aki gonoszul vagy jól él. 
59:1.
Szabadíts meg engem, Úr Isten,
És tarts meg ellenségim ellen!
Mentsd meg azoktól életem,
Kik feltámadtak ellenem!
Oltalmazz meg a hamis néptül,
Ki én veszedelmemnek örül
És szomjúzik ártatlan vért!
Ments meg attól szent nevedért!
59:2.
Mert szörnyen életemre törnek,
És én ellenem kötést tesznek:
Hatalmaskodnak énrajtam,
Kiknek soha nem ártottam.
Azok készülnek én ellenem,
Kik ellen semmit nem vétettem:
Kelj fel azért, Uram, láss meg,
És kegyelmesen őrizz meg!
59:5.
Én ellenségimnek ereje, 
Kezedben minden tehetsége. 
Benned bízom, én Istenem,
Mert te vagy én segedelmem.
Az Isten jóvoltát jelenti,
Nyavalyámnak elejét veszi,
És megláttatja énvélem,
Hogy elvész én ellenségem. 
59:10.
Mert te vagy, Uram, én oltalmam,
Reménységem és bizodalmam:
Azért, ó én erősségem,
Mindenütt neved dicsérem,
Hogy nekem az én szükségemben,
Segedelmem vagy ínségemben;
Te vagy én erős kőváram,
Kegyességed nagy énhozzám. 
60:1.
Minket, Úr Isten, elhagyál,
És reánk megharagudtál,
Tőled széjjel eloszlatánk,
Térj kegyesen ismét hozzánk!
Mind e földet megindítád, :/:
Nagy hatalmaddal megrontád,
Építsd meg az ő nagy romlását,
Mert romlás miatt alig állhat.
60:2.
Népedet keményen tartád,
És igen megsanyargatád;
Minket mintegy csípős borral,
Itatál keserű búval.
De akik tégedet félnek, :/:
A zászlót adád nékiek,
Hogy fölemelnék igazságban,
Bízván a te szent oltalmadban. 
60:7.
Légy minékünk segítségül,
Őrizz meg ellenséginktül,
Mert az emberi segítség
Hiábavaló epedség.
Az Isten által minekünk :/:
Lészen erős győzedelmünk,
És megszabadít ő bennünket,
Megtapodja ellenségünket.
61:1.
Kiáltásom halld meg, Isten!
Vedd füledbe Az én könyörgésemet, 
Mert én szívem nagy ínségből, 
Messze földről Kiáltja Felségedet!
61:2.
Végy fel engemet kőszálra, 
Magasságra, Hol bátorságom legyen,
Mert te vagy én erős tornyom,
Vigasságom Én ellenségim ellen!
61:3.
Te hajlékodban lakásom 
Én kívánom És óhajtom szüntelen; 
Szárnyaidnak árnyékába Kívánkozva
Vagyok jó reménységben.
61:4.
Meghallgatsz fogadásomban Engem, 
Uram, Nyújtván kegyességedet.
Örökségüket megadod,
És megáldod, Akik félik nevedet.
61:7.
És aztán vígan éneklek Szent nevednek
Mostan és mindörökké, 
És amely fogadást tettem, 
Megfizetem  Naponként őnékie.
62:1.
Az én lelkem szép csendesen
Nyugszik csak az Úr Istenben, 
Mert csak ő az én idvességem. 
Ő nékem erős kőváram,
Megtartóm és én oltalmam, 
Minden gonosztól megment engem. 
62:4.
Azért, szívem, reménységed 
Csak az Úr Istenben vessed, 
Élj csak az ő segedelmével! 
Ő nekem magas kőszálam, 
Oltalmam és erős bástyám, 
Hogy soha ne tántorodjam el. 
62:5.
Az Isten én idvességem,
Erősségem, dicsőségem; 
Bízzatok azért csak őbenne! 
Előtte ti szíveteket, 
Töltsétek ki lelketeket, 
Ő legyen lelkünk hiedelme!
62:7.
Ne bízzatok erőszakban, 
Hamis ragadozástokban, 
Mulandó dolgon ne kapjatok! 
Ha sokasul ti kincsetek, 
Ahhoz ne bízzék szívetek, 
Mert nem állandó gazdagságtok. 
62:8.
Az Isten egy szót szólt egyszer, 
Melyet én hallottam kétszer: 
Hogy nagy ereje vagyon néki. 
A kegyesség, Uram, tied, 
És te nyilván megfizeted, 
Akinek dolga mint érdemli. 
63:1.
Isten, te vagy én Istenem, 
Jó reggel kereslek tégedet, 
Hozzád óhajtván, elepedett 
Szomjúság miatt én lelkem. 
Én testem hozzád áhítozik,
Szomjúságban elhalt szintén 
E puszta és száraz földön, 
Hol semmi víz nem találtatik. 
63:2.
Mert látni igen kívánja 
A te nagy erős dicsőséged, 
És isteni tiszteletedet 
A te dicső templomodba’. 
Mert nekem kedvesb életemnél 
A te nagy kegyelmességed, 
Melyért én ajakim téged 
Dicsérjenek szép énekléssel. 
63:3.
Magasztallak én tégedet 
Életemnek minden rendiben, 
Én kezeimet fölemelvén 
Áldom te dicső nevedet. 
Örül, mintha drága étkekkel 
Jóllakott volna én szívem; 
Szent Fölségedet dicsérem, 
Éneklek rólad nagy örömmel. 
63:4.
Rólad el nem felejtkezem, 
Még ágyamban is emlegetlek, 
És midőn reggel én fölkelek, 
Csak terólad emlékezem. 
Mert te énvelem sokszor jól től, 
És megszabadítál engem, 
Azért most is én életem 
Szárnyaid árnyékában örül.
64:1.
Hallgasd meg, Uram, könyörgésem, 
Tarts meg ellenségem ellen, 
Aki reám dühödt szörnyen; 
Félelmétől őrizz meg engem, 
Mentsd meg életem!
64:2.
Rejts engem el a gonoszoktól, 
Akik reám fenekednek, 
Csak gonoszra igyekeznek; 
Tarts meg ő hamis tanácsuktól, 
Háborgásuktól!
64:3.
Akik nyelvüket élesítik,
Mint öldöklő fegyvereket; 
Mint a nyilat, beszédüket 
Az ártatlan emberre lövik, 
És azt megsértik. 
64:8.
Őket az önnön gonosz nyelvek 
Ejti a veszedelembe, 
És kik ezt veszik eszükbe, 
E dolgon igen megijednek 
És elrémülnek. 
64:9.
És nagy félelemmel mindenek
Hirdetik az Isten dolgát, 
Beszélik annak nagy voltát,
Melyet innen eszükbe vesznek 
És megértenek. 
64:10.
De szíve igaz embereknek 
Örvend az erős Istenben, 
És az ő nagy kegyelmében. 
Az igaz hívek örvendeznek,
És dicsekednek. 
65:1.
A Sionnak hegyén, Úr Isten, 
Tied a dicséret, :/: 
Fogadást tésznek néked itten, 
Tisztelvén tégedet, 
Mert kérésüket a híveknek 
Meghallod kegyesen, 
Azért tehozzád az emberek 
Jönnek mindenünnen. 
65:2.
Rajtam a bűn elhatalmazék, 
Terhelvén engemet, :/: 
De nagy volta kegyességednek
Eltörli vétkünket. 
Boldog, akit te elválasztál, 
Fogadván házadba, 
Hogy előtted nagy buzgósággal 
Járjon tornácodba.
65:3.
Javaival a te házadnak 
Megelégíttetünk, :/: 
Szép dolgain te templomodnak 
Gyönyörködik szívünk. 
A te csuda igazságodból 
Megfelelsz minekünk, 
Hallgass meg, Isten, velünk tégy jól, 
Ó, mi segedelmünk!
65:4.
Mindenek csak tebenned bíznak 
E földkerekségén, :/: 
Akik széjjel messze lakoznak 
A tengernek szélén. 
Te mondhatatlan hatalmaddal
A magas hegyeket 
Körül fogod, mint egy abronccsal
Erősítvén őket.
65:5.
Tengeri habok nagy zúgását 
Te megcsendesíted, :/: 
A pogány nép zúgolódását
Ottan elenyészted. 
Nagy félelmükben elbágyadnak
Mindenek e földön, 
Nagy voltán a te csudáidnak, 
Miknek számuk nincsen.
65:6.
Te megvígasztalsz mindeneket 
Reggel a napfénnyel, :/: 
Bíztatsz minden élő rendeket
Csillagokkal éjjel. 
Áldásiddal meglátogatod 
Az elszáradt földet, 
Hasznos esőkkel meglágyítod
Gazdagítván őtet.
65:7.
A te kútaidból a vizek 
Soha el nem fogynak, :/: 
Hogy a szép földi vetemények 
Szaporodhassanak. 
A barázdákat megitatod 
A szántóföldeken, 
A vetést szép esővel áldod,
Hogy bőven teremjen.
65:8.
Megkoronázod az esztendőt 
Nagy sok javaiddal, :/: 
Lábaid nyoma kövérséget 
Csepegtet nagy zsírral. 
Lakóhelyei a pusztáknak 
Folynak kövérséggel, 
Hegyek és halmok vigadoznak
Nagy bő termésekkel.
65:9.
A szép sík mezők ékeskednek
Sok baromcsordákkal; :/: 
Villognak a szép szántóföldek 
Sűrű gabonákkal. 
A hegyoldalak, mezőföldek 
Szép búzanövéssel, 
Örvendeznek és énekelnek 
Nagy gyönyörűséggel.
66:1.
Örvendj egész föld az Istennek, 
És énekelj szép zengéssel! :/: 
Nagy dicsőségét szent nevének
Mindenek dicsérjék széjjel. 
Mondjátok ezt az Úr Istennek:
Csudálatosak dolgaid, 
Erősséged nagy, hozzád esnek
Hízelkedvén ellenségid.
66:2.
A te isteni felségedet 
E földön mindenek áldják, :/: 
És dicsőséges szent nevedet 
Énekléssel magasztalják. 
Jertek, és ezt jól meglássátok,
Minden jól ide figyelmezz: 
Istennek mily csudálatosak 
Dolgai az emberekhez. 
66:3.
A tengert és a folyóvizet 
Megszárasztja, hogy a népnek :/: 
Lábuk szárazon által mehet, 
Min szíveink örvendeznek. 
Országa megmarad örökké, 
Szeme lát minden népeket, 
Akik feltámadnak ellene, 
Előmenetük nem lehet.
66:4.
Áldjátok a mi Istenünket
E földön minden emberek, :/: 
Dicsérjétek az ő szent nevét 
Nagy zengéssel, minden népek. 
Mert életünket ő megadá 
Az ő nagy kegyességéből, 
Lábainkat meggyámolítá, 
Oltalmazván eleséstől. 
66:5.
De minket igen megpróbálál 
És megkesergetél, Isten. :/:
Megolvasztál és megtisztítál,
Mint ezüstöt, a nagy tűzben.
Te minket, szegény szolgáidat 
Adál ellenség tőriben, 
Kik hevederrel tagjainkat 
Megkötözék nagy erősen.
66:6.
Mi fejünkre népet ültetél, 
Mint a barmok, terhelteténk; :/: 
Nagy árvizeket ránk eresztél, 
Sebes tűzön általmenénk. 
De te kihoztál, Uram, minket,
Megenyhítél, megnyúgotál,
Templomodban azért tégedet 
Dicsérlek szép áldozattal. 
66:8.
Jertek, halljátok, hadd beszéljem
Tinéktek, istenfélőknek, :/:
Amiket Isten tett énvélem, 
Mily kegyesen tett lelkemnek!
Hogy szájammal hozzá kiálték, 
Ottan meghallgata engem, 
Azért beszédével nyelvemnek
Mindenkor őtet dicsérem. 
66:10.
Légyen áldott a nagy Úr Isten 
Az ő nagy kegyességéért, :/:
Ki meghallgatott kérésemben, 
És kegyelmesen hozzám tért!
67:1.
Úr Isten, áldj meg jóvoltodból 
És kegyesen fordulj hozzánk, :/:
Oltalmazz meg minden gonosztól, 
Szent színedet fordítsd reánk, 
Hogy e földön minden :/: 
Megismerje szépen
A te utadat, És a pogány népek 
Téged tiszteljenek, Megtartójukat.
67:2.
És akkoron dicsérnek téged, 
Dicsérnek téged a népek, :/: 
Nagy tisztességet tesznek néked. 
A pogányok is örülnek, 
Midőn mindeneket, :/: 
És a pogány népet 
Szent igazsággal Bírod és ítéled 
És jóra vezérled Nagy hatalmaddal. 
67:3.
Dicsérjen téged minden nemzet, 
Úr Isten, téged dicsérjen! :/: 
A föld teremjen bő gyümölcsöt,
Áldjon meg minket az Isten! 
Adja szent malasztját, :/: 
Nyújtsa áldomását,
És ő felségét Félje és rettegje 
E föld kereksége, Mint ő Istenét. 
68:1.
Hogyha felindul az Isten, Elkergettetnek 
szertelen Minden ő ellenségi. :/: 
És elfutamodnak széjjel Ő haragos színe elől 
Minden ő gyűlölői. Úgy elűzetnek hirtelen, :/: 
Mint a füst semmivé leszen,
Elvész minden ő dolgok; 
Mint viasz olvad a tűztől, Úgy az ő 
kemény színétől Elvesznek a gonoszok.
68:2.
De az igazak mindnyájan Örvendeznek 
nagy vígságban A kegyes Isten előtt; :/:
És víg szívvel énekelnek, Hogy ő kevély 
ellenségek Megszégyenült, elveszett.
Nagy örömmel az Istennek,:/: 
Énekeljetek nevének, Dicsérjétek, áldjátok; 
Ki puszta földeken megyen, 
Kinek neve erős Isten: Őtet magasztaljátok! 
68:3.
Ő előtte vígadjatok, Mert ő az árváknak 
atyjok, Kiket táplál kegyesen. :/: 
Az özvegyeknek oltalma. Az ő isteni 
hatalma, Lakván ő szentségében.
Megáld egyes embereket:/: 
Ád nékik szép cselédeket Háznép 
tenyészésére; A foglyokat ő kimenti, 
A pártütőket rekeszti Puszta és parlag földre. 
68:10.
Ellenségidet megbírod, Köztük helyezvén 
hajlékod Lakozol dicsőséggel. :/:
Áldott legyen az Úr Isten, Ki velünk ily 
nagy jól teszen, Látogat kegyességgel. 
Isten a mi segedelmünk, :/: 
Kegyesen lakozik velünk, 
Őriz minket, népeit; Halál és élet kezében,
Ő az erős, örök Isten, Megtartja ő híveit.
68:16.
Énekeljetek Istennek, Ki lakója az 
egeknek, Kiket teremtett régen. :/:
Holott nagy hatalmával ül, Honnan szava 
úgy megdördül, Hogy zeng és harsog 
minden. Dicsérjétek nagy hatalmát, :/: 
Ki felséges méltóságát Izráelen láttatja! 
Kinek nagy erejét ott fönn, 
Az égen és a felhőkön Senki sem tagadhatja. 
68:17.
Nagy félelmetes az Isten 
Az ő dicső szentségében! 
Ki Izrael népének :/: 
Erőt ád nagy kegyelmesen; 
Azértan minden időben 
Mitőlünk dícsértessék!
69:1.
Úr Isten, segíts és tarts meg engem, 
Mert a vizek szinte lelkemig érnek,
Közepén vagyok a sáros mélységnek, 
Amelyben csaknem elsüllyed fejem! 
Az árvizek összeütnek rajtam, 
A kiáltás miatt torkom elrekedt, 
Én szemeimben megfogyatkoztam,
Midőn várom a te segedelmedet. 
69:2.
Én hajam szálánál többen vagynak,
Akik engemet ok nélkül gyűlölnek; 
Én ellenségim szertelen erősek, 
És engem eltörleni akarnak. 
Noha semmit nem vettem senkitől,
De mégis énnékem kell megfizetnem;
Nincs, Uram, elrejtve színed elől 
Én bolondságom és minden én vétkem. 
69:3.
Seregek Ura, hatalmas Isten, 
Aki vezérled a te seregedet! 
Kik benned vetik ő reménységüket, 
Ne hagyd miattam esni szégyenben!
Izrael Ura, akik tebenned 
Szívből bíznak, ne szégyenítsd meg őket, 
Mert nagy szidalmat szenvedek érted,  
A gyalázat elborítja színemet!
69:4.
Mert idegennek rokonim tartnak, 
Atyámfiai sem ismernek engem; 
Szent templomodban gerjedez én szívem, 
Megemészt nagy szerelme házadnak.
És gyalázóid ő sok szidalmok
Énrám esének, én pediglen sírtam, 
És böjtöltem, de ők csak csúfoltak 
Engemet, noha minden jót kívántam.
69:5.
Bánat miatt én zsákba öltöztem, 
De ők énrólam mesét költöttenek; 
A kapun ülők és a részegesek 
Csúf énekléssel nevetnek engem. 
De én tehozzád nagy buzgó szívből, 
Ó kegyes Isten, könyörgök naponkint; 
Hallgass meg, Uram, kegyességedből, 
És kegyelmezz meg te hűséged szerint!
69:6.
Végy ki engemet e fertős sárból, 
Hogy el ne süllyedjek, gyűlölőimtől
Ments meg e nagy vizeknek örvényiből,
Tarts meg ellenségim haragjától, 
Hogy a mély víz engem el ne nyeljen,
Se pedig felül rám ne boruljon; 
Ne merüljek tengeri mélységben, 
A kútnak szája engem be ne zárjon!
69:7.
Úr Isten, nagy a te kegyességed,
Hallgasd meg azért, amit tőled kérek:
Irgalmas szemeid reám nézzenek, 
Hadd láthassam nagy kegyelmességed! 
Ne rejtsd el, Uram, kegyes orcádat 
Szegény szolgádtól, mert szorongattattam; 
Ne késsél, halld meg kiáltásomat, 
Add meg kérésem, vigasztalj meg, Uram!
70:1.
Siess, ments meg, Uram Isten, 
Mert benned bízom teljes szívvel, 
Azért hamar légy segítséggel 
Minden ellenségim ellen! 
Akik törnek én életemre, 
Mind megszégyeníttessenek;
Kik nyavalyámon örülnek, 
Térjenek meg nagy szégyenükre!
70:2.
Nyomorult és szegény vagyok, 
Tarts meg azért, ó én Istenem, 
Mert csak te vagy én segedelmem: 
Ne késsél, mert majd elfogyok! 
Hogy azok benned örvendjenek,
Kik segedelmedet várják 
És magukat reád bízzák, 
Ezt mondván: dicsőség Istennek! 
71:1.
Tebenned bízom, én Istenem, 
Kérlek, oltalmazz meg, 
Gyalázattól ments meg, 
Hogy örök szégyenbe ne essem! 
A te nagy jóvoltodból 
Tarts meg minden gonosztól!
71:2.
Hajtsd hozzám füled, tarts meg engem, 
Nyújtsad segítséged, 
Amint megígérted, 
Hogy segítségül léssz énnékem; 
Légy azért én kősziklám,
És én erős kőváram! 
71:3.
Ments ki a hamisnak kezéből,
És annak markábul, 
Aki él csalárdul; 
Oltalmazz meg a kegyetlentől! 
Benned bíztam, 
Uramba’Gyermekségemtől fogva. 
71:4.
Hogy származám anyám méhéből, 
Legottan énnékem 
Valál reménységem. 
Anyám méhéből engem kivől, 
Azért neked éneklek,
És szüntelen dicsérlek. 
71:5.
Engem csudának tartnak sokan, 
De te vagy énnékem 
Biztos menedékem. 
Adj éneklést az én szájamban, 
Hogy hirdessem nevedet,
Áldjam dicsőségedet!
71:6.
Ez én nyavalyás vén koromban, 
Erőtlenségemben 
Ne vess el, Úr Isten! 
Ne hagyj el én sok nyavalyámban,
Midőn szegény testemben 
Semmi erősség nincsen!
71:10.
Szüntelen hirdeti én nyelvem 
Szent igazságodat 
És nagy jóvoltodat. 
Jótétid mindennap beszélem, 
Sokságát nem titkolom, 
Noha számát nem tudom. 
71:11.
Az Úrnak erejére térek, 
És ő nagy hatalmát, 
Szemlélem jóvoltát. 
Nagy igazságát az Istennek 
Mindenkor emlegetem, 
Soha el nem felejtem.
71:12.
Gyermekségemtől fogva engem 
Híven tanítottál 
Csuda dolgaiddal. 
És hogy immáron megvénhedtem, 
És a hajam megőszül: 
Légy most is segítségül! 
71:13.
Míglen a te karod erejét
Hirdetem mindennek, 
Jövendő nemzetnek, 
És igazságodnak hűségét, 
Melyet lát nyilván minden 
Magasztalom szüntelen.
71:14.
Hozzád hasonló ki lehetne? 
Engemet, Úr Isten, 
Ejtél nagy ínségben. 
De a föld mélységéből végre 
Ismét kivonál engem, 
És megadád életem.
71:15.
Erősségemet öregbítéd, 
És felmagasztalál, 
Mélységből felhozál. 
Hozzám tére, Uram, felséged, 
Megvigasztala engem, 
Midőn vala ínségem.
71:16.
A te hűségedet, Úr Isten, 
Hirdetem, éneklem, 
Mindennek beszélem. 
Dicsérlek lantnak zengésében, 
Ó, szentek dicsősége, 
Izráelnek szentsége!
71:17.
Ajkaimmal vígan dicsérem
A te hatalmadat 
És nagy irgalmadat. 
Lelkemet hozzád fölemelem: 
Megtartád életemet, 
Hogy dicsérjelek téged! 
72:1.
Uram, a te ítéletedet
Adjad a királynak,:/:
És igazságodnak értelmét A király fiának, 
Hogy ő a te nagy seregedet Igazán ítélje, 
És a te sok szegény népedet 
Törvénnyel vezérlje.
72:6.
Nagy alázatosan imádják 
Őt minden királyok, :/: 
Minden népek őtet szolgálják, És ő lészen urok, 
Mert ő a szegényt megsegíti, Aki őtet hívja, 
És a nyomorultat megmenti, 
Kinek nincs gyámola.
72:7.
A szűkölködőket megszánja
Nagy kegyességében:/: 
És a szegényt hozzá fogadja, Megőrizvén híven. 
Megtartja erőszaktól őket,
És a csalárdságtól; 
Nagyra becsüli ő véröket, 
Megmenti gonosztól. 
72:10.
E földön minden nemzetségek 
Őtetáldják vígan:/: 
És szívük szerint dicsekednek E kegyes királyban. 
A pogányok is így dicsérik: Dicsőség 
Istennek, 
Aki nagy csudát cselekeszik, 
Ura Izráelnek.
73:1.
Bizonyára jó az Isten, 
Híveihez kiváltképen, 
Akik szívüket tisztán tartják,
Az ő jóvoltát azok látják. 
De én már csaknem elhajlék, 
Úgy megtántorodék lábam, 
Járásomban úgy megbotlám, 
Hogy csaknem szörnyen ledűlék.
73:2.
Mert bosszankodom e népre,
Kinek nagy esztelensége, 
Midőn látom, hogy a hitlenek
Jó szerencsében, vígan élnek; 
A halállal nem bajlódnak, 
Semmi fájdalmat nem látnak, 
És kövérek ő testükben,
Élnek nagy jó egészségben. 
73:6.
Szólanak végre: Úr Isten, 
Látod-e ezt a mennyekben? 
Mi nyavalyánkat megérted-e? 
Keserűségünket szánod-e? 
Ímé az istentelenek, 
Látjátok, élnek örömben, 
Amint kívánják szívükben, 
Gazdagok, jó szerencsések.
73:7.
Mit használ tehát énnékem, 
Hogy tisztán tartom én szívem? 
És micsoda hasznom van abban, 
Hogy kezem mosom tisztaságban? 
Ímé, mind hiába marad, 
Hogy én így kesergettetem, 
Ottan marad bűntetésem 
Reggel mihelyen megvirrad. 
73:8.
Csaknem én is ígyen szólék, 
De látám, hogy nem jól esnék, 
És ártalmas lenne azoknak, 
Te fiaidnak kik mondatnak. 
Azért jobban meggondolám, 
Magamban meghányám-vetém, 
De sokkal nehézbnek lelém, 
Hogynem végét találhatnám.
73:9.
Mígnem el-bémenék végre 
Az Istennek szent helyére, 
És végezetre vőm eszemben, 
A gonoszok vége mi légyen. 
Azt is jól megértém aztán, 
Hogy őket te megbünteted, 
Mert síkos földre helyezed, 
És veted a pusztaságban.
73:10.
Úgy, hogy csudálják mindenek, 
Hogy ily hamar oda lesznek;
Vesznek és esnek nagy ínségbe 
Szégyenségbe és rettegésbe. 
Minden ő gazdagságukat 
Múlandó álommá teszed, 
Melyből ember ha fölébred,
A lelt jókban semmit nem lát.
73:12.
De én mindig nálad vagyok, 
És közeledben maradok, 
Mert te megtartál jobb kezeddel, 
Nagy ínségemben nem hagyál el. 
Tanácsoddal vezérlj engem, 
És igazgass ösvényedre, 
Aztán végy fel dicsőségre, 
Tégy ily kegyesen énvelem!
73:13.
A mennyekben te vagy nekem 
Csak egyedül én Istenem; 
Ez egész földön senki nincsen, 
Kit kívüled lelkem kedveljen. 
Ha elfogy testem és lelkem, 
Mégis vigasztalsz szívemben; 
Egyéb részem nekem nincsen 
Te náladnál, én Istenem!
73:14.
Mert kik tőled eltávoznak, 
Azok elvesznek, romlanak; 
Elveszted azokat hirtelen, 
Kik bíznak bálvány-istenekben. 
Azért én néked ezt mondom: 
Közelséged oly jó nékem, 
Mert te vagy én menedékem, 
És jótéted magasztalom!
74:1.
Miért vetsz minket így el, Úr Isten? 
Mire haragszol mireánk örökre? 
Míglen gerjed föl haragodnak tüze 
Juhaidnak nyájára ily igen?
74:2.
Emlékezzél meg te seregedről, 
Melyet régenten magadnak szerzettél; 
Felvett örökségedről emlékezzél, 
A Sion hegyén lakóhelyedről!
74:3.
Kelj föl, és végre jövel, Úr Isten: 
Szent templomodat rútul összedönték, 
Mindent elrontott benne az ellenség, 
Pusztaságot tőn te szent helyeden!
74:4.
Holott dícséreted hirdettetett,
Most ellenségid ott ordítnak szörnyen,
És a tenéked szenteltetett helyen, 
Az ő zászlójuk fölemeltetett.
74:7.
Te templomodat ők fölgyújtották,
Szent helyedet megszentségteleníték; 
Drága lakóhelyét te szent nevednek 
Tövestől fogva mind elrontották.
74:8.
Nosza hozzá, mondják ők magukban: 
Pusztítsuk el őket nagy szörnyűséggel! 
Az Istennek szentegyházait széjjel 
Mind megégették e tartományban.
74:9.
Már jeleit nem látjuk erődnek, 
Immáron nincsen közöttünk próféta; 
Nincs jövendőmondó, aki tudhatná, 
Mint leszen vége e nagy veszélynek.
74:10.
Ó, Úr Isten, ezt meddig engeded,
Hogy ellenségink minket nevessenek? 
Örökké hagyod-e gyűlölőidnek, 
Hogy gyalázattal illessék neved?
74:11.
Miért fordítod el kezeidet? 
Jobb kezedet mit dugod kebeledben? 
Vajha egyszer kinyújtanád ismétlen, 
Mutatván nékünk segedelmedet!
74:12.
De az Isten én királyom régen, 
Aki engemet bírt és jól vezérlett, 
Hatalmát jelentvén e világ előtt, 
Hogy segedelmem ő mindenekben. 
74:13.
Te választád kétfelé a tengert, 
A sárkánynak te rontottad meg fejét; 
A cethalaknak fejüket megtörted, 
Nagy tagjuk széjjel a parton hevert.
74:14.
Miket aztán eledelül küldél 
A népeknek a nagy puszta helyekben; 
Patakvizet és forrást csudaképpen 
Az erős kősziklából eresztél.
74:15.
Megszárasztád a folyóvizeket, 
Tied a nap és tied az éjszaka; 
Hogy a setétséget világosítsa, 
Arra teremtéd a napnak fényét.
74:16.
Te isteni nagy bölcsességeddel 
Bizonyos határt vetettél a földnek, 
És különbségét a nyártól a télnek 
Elosztád hévséggel és hideggel. 
74:17.
Emlékezzél meg, lásd meg e dolgot: 
Ellenségid mint rútolnak, nevetnek; 
A bolond népek veled csúfot űznek, 
Szent neveden tesznek gyalázatot!
74:18.
A te gerlice galambocskádat
Ne hagyd a gonosz vadaknak megenni; 
A szegényeket eszedből ne vesd ki, 
Inkább kegyesen viseld gondjukat!
74:19.
Emlékezzél meg szent kötésedről, 
Mert az egész föld merő setétséggel 
Eltölt, és rakva csalárd gonosz néppel, 
Kik nyomorgatnak nagy kegyetlenül!
74:20.
Ne engedd hátra térni szégyennel 
A te nyomorult szegény szolgáidat; 
Fordítsd hozzájuk te nagy jóvoltodat, Hogy 
nevedet dicsérjék víg szívvel!
75:1.
Dicsérünk téged, Isten, 
Dicséret légyen neked, 
Mert a te dicső neved 
Hozzánk közel jött híven, 
Mi azért csudáidat, 
Hirdetjük jó voltodat.
75:2.
Ha időm lesz valaha, 
Én igazán ítélek; 
Ha tüstént elomlanék 
A föld fundámentoma, 
Én mégis ő oszlopát, 
Jól állatnám gyámolát.
75:3.
A bolondokat intem: 
Ne bolondoskodjatok! 
Akik pedig gonoszok, 
Térjetek meg, úgy kértem! 
Szarvat ne emeljetek, 
Ily fenn ne beszéljetek!
75:4.
Mert a tiszt és az erő 
Nem a napkelet felől, 
Sem a napenyészetről, 
Sem nem a pusztából jő: 
Minden az Istenen áll, 
Ő aláz, ő magasztal. 
75:5.
A pohár ő kezében, 
Melyben vagyon vörös bor, 
Mit ő teli tölt sokszor 
Minden népnek e földön. 
De végre a gonoszok 
A söprejét megisszák.
75:6.
Én örökké dicsérem 
A Jákóbnak Istenét, 
Hirdetem dicsőségét, 
És szarvukat megszegem 
Az istenteleneknek, 
Hogy a jók felkeljenek. 
76:1.
Ismeretes az Úr Isten 
A Júdában, és szent neve 
Az Izráelnek földében; 
Messze terjed dicsősége, 
A Sálemben szép ő sátora, 
A Sionon lakó hajléka. 
76:2.
Ott meglátja minden ember, 
Hogy isteni hatalmával 
Megtörik íj, paizs, fegyver, 
Hadat megállít azonnal. 
Nagyobb felségednek ereje, 
Hogynem az ellenség fegyvere. 
76:3.
A bátor is levereték, 
Reájuk mély álom esék; 
Kiket vitézeknek véltek, 
Lőn tudatlan az ő kezek; 
Mihelyen feddésed hallatik, 
Mind szekér, mint ló elaluszik.
76:4.
Ki állhatna meg előtted, 
Aki ily rettenetes vagy, 
Midőn haragod felgerjed? 
Mennybéli szentenciád nagy, 
Melyet hallatsz az emberekkel, 
A föld megrémül csendességgel. 
76:5.
Midőn felkél az Úr Isten, 
Tartván kemény ítéletit, 
Hogy a szegényeket itten, 
E földön megtartsa népit: 
Dicséretedre fordul néked, 
Ha a nép haragszik ellened. 
76:6.
Még egyszer nyilván elveszted 
E maradék dúlót-fúlót. 
Jer, dicsérjük Istenünket,
Megállván fogadástokat, 
Kik mindenkor vagytok ővéle, 
És el nem távoztok őtőle!
2:1.
76:7. 
Adjatok szép ajándékot 
E rettenetes Istennek, 
Ki megtöri hatalmukat 
A gonosz fejedelmeknek! 
A nagy királyok itt e földen 
Előtte lesznek rettegésben. 
77:1.
Az Istenhez az én szómat, :/:  
Emelém kiáltásomat; 
Hogy felkiálték hozzá, 
Beszédem meghallgatá. 
Mindennémű szükségemben :/: 
Reménységem csak az Isten;
Éjjel kezem feltartom, 
Az égre hozzá nyújtom.
77:2.
Lelkem nagy bánatba esett, :/: 
Minden vigasztalást megvet, 
Az Isten rettent engem, 
Ha róla emlékezem. 
Noha Istennek szívemben :/: 
Panaszlok nagy ínségemben, 
Lelkem mégsem találhat 
Semmiben nyugodalmat. 
77:3.
Szemeimet nyitva tartod, :/: 
Aludni éjjel sem hagyod; 
Erőmben úgy elfogyék, 
Hogy egy szót sem szólhaték. 
Gondolám a régi időt, :/: 
És forgatám szemem előtt 
Az elmúlt esztendőket, 
Hányám és vetém őket. 
77:5.
E harag mindenkor tart-é? :/: 
Az Úr örökké elvet-é? 
Nincsen-e őnekie 
Én hozzám semmi kedve? 
Elfogyott-é nagy kegyelme, :/: 
És ő atyai szerelme? 
És immáron hátra tért, 
Amit nékünk megígért?
77:6.
Teljességgel elfogyott-e :/: 
Hozzánk való nagy szerelme? 
Elaludt-e irgalma 
Az ő nagy haragjába’? 
Végre mondék: oda vagyon :/: 
Az én életem immáron, 
Isten megvonta kezét,
Nem nyújtja segedelmét.
77:7.
De meggondolám ismétlen, :/: 
Miket míveltél régenten: 
A te nagy csudáidat, 
Miket sok ember látott. 
Csudáidról gondolkodva, :/: 
Miket láték dolgaidba’, 
Elmélkedém erősen, 
Végre szólék ekképen:
77:8.
Ó, erős és kegyes Isten, :/:
Szent vagy cselekedetidben, 
És sehol senki nincsen 
Hozzád hasonló Isten.
Csuda, Isten, a te dolgod, :/: 
Amint gyakran megmutatod, 
Minden népek jól látják, 
Nagy voltát hatalmadnak.
77:9.
Népedet te kimentetted, :/: 
Nagy ínségből kivetted, 
Jákóbnak és Józsefnek 
Nemzetét mindkettőnek. 
Hogy a víz téged megláta, :/: 
Ottan nagy félelme juta, 
És a tenger mélysége 
Legottan megrendüle.
77:10.
A felhők esőt ejtének, :/: 
És nagy menny dörgések lőnek, 
A magas ég harsoga, 
Széjjel minden csattoga. 
Sűrű nyilak repülének, :/: 
Sebes kőesők esének, 
Oly villámlások lőnek, 
Hogy az egész föld fénylék.
77:11.
A föld megrendüle szörnyen, :/: 
Útad lőn a nagy tengeren; 
Általmenél a vízen, 
Lábad nyoma még sincsen.
A te szerelmes népedet :/: 
Mint egy nyájat vezérletted, 
Kihozád hatalmaddal 
Mózes és Áron által.
78:1.
Hallgass én népem az én törvényemre,
Füledet hajtsad az én beszédemre, 
Amelyek az én szájamból származnak,
Hogy jól megérthesd mivoltát azoknak,
Mert én néked oly dolgot beszélek, 
Mit titoknak tarthatnak mindenek.
78:2.
Oly dolgot, amit a mi atyáinktól 
Hallottunk, és megértettünk azoktól, 
Nem azért, hogy csak mi megemlékeznénk, 
De fiainknak is jól elbeszélnénk; 
Hirdessük azért nagy dicsőségét,
És az ő sok csudatéteményét! 
78:8.
A pusztán a kősziklát meghasítá,
És a vízzel, amely abból kifolya,
Népét megitatá, és azon helybe,
A kősziklából kútfejet ereszte, 
Melyből bőséges forrás buzdula, 
Mely, mint a patak, sebesen folya. 
78:27.
Bátorsággal ő seregét kivivé, 
Az ellenséget a tengerbe veszté;
Mindenütt nyilván s szabadon menének, Míg 
a szent föld határába érének, 
Mind a nagy hegyig a dicsért földön, 
Melyet erős jobb kezével megvőn.
79:1.
Öröködbe, Uram, pogányok jöttek, 
És szent templomodat megfertőztették, 
Jeruzsálem városát elrontották, 
És széjjel nagy kőrakásokra hányták. 
Szolgáidnak testek, :/: 
Akik megölettek, Adattak a hollóknak; 
Húsok te szentidnek Ételül vettetnek 
A mezei vadaknak.
79:2.
A városon nagy sok vért kiontának, 
A sok vér, mint vizek, széjjel folyának; 
Tőnek oly szörnyű nagy öldökléseket: 
Nem lőn, ki eltemetné a testeket. 
A mi szomszédságunk :/: 
Csúfságot űz rajtunk; Akik körülünk laknak, 
Minket nem becsülnek, Sőt csak megnevetnek,
Csúfolnak és rútolnak.
79:3.
Míg haragszol, Uram, reánk ekképpen? 
Haragod míglen gerjedez ily igen? 
Meddig terjeszted bosszúállásodat, 
Mely minket, mint a sebes tűz, elfogyat? 
Bosszúdat azokra, :/: 
Ontsd a pogányokra, Kik téged nem tisztelnek! 
Dűtsd az országokra, Hol nevedet soha 
Nem tisztelik a népek!
79:4.
Mert Jákóbot ők megették, elnyelték, 
Az ő nemzetségét megemészték; 
Minden házait földre lerontották, 
Kietlen pusztaságra fordították. 
Az atyák vétkéért, :/: 
Ne büntess mindezért, Nagy haragod szűnjék meg! 
Jövel, mi Istenünk, Mert igen 
gyötretünk, És kegyelmesen tarts meg!
79:5.
Tekintsd meg, Uram, kegyelmességedet, 
A te szent nevedért segíts meg minket! 
Szabadíts és tarts meg minket kegyesen,
Bűneinket bocsásd meg szent nevedben! 
Hogy ne nevettessünk, :/: 
Kérdvén: hol Istenünk? Verd meg a pogány népet! 
Vérét szolgáidnak, Mit ők kiontának, 
Nékik el ne engedjed!
79:6.
Jusson elődbe siralmuk azoknak, 
Kik a rabságban óhajtnak és sírnak; 
Siess, mentsd meg, hogy ők el ne vesszenek, 
Kik immár halálra ítéltettenek! 
Szomszédinknak épen :/: 
Fizesd meg hétképen, Amit rajtunk míveltek! 
Hogy téged, Úr Isten, Szidalmaztak szörnyen: 
Fizesd meg őnékiek!
79:7.
És mi úgy, mint te nyájad és sereged, 
Hálákat adván, magasztaljuk neved; 
Dícséretedet mindenkor hirdetjük, 
És nemzetről-nemzetre kiterjesztjük.
80:1.
Hallgasd meg, Izráel pásztora 
És Józsefnek vezérlő Ura, 
Kit őrizsz, mint egy juhnyájat, :/: 
Fordítsd hozzánk szent orcádat! 
Aki ülsz a Kérubimon, 
Jelenjél meg világoson!
80:3.
Úr Isten, térj hozzánk ismétlen, 
Őrizz meg minden gonosz ellen! 
Nyújtsad világosságodat, :/:
Fordítsad ránk irgalmadat, 
Térítsd hozzánk szent orcádat,
És semmi nekünk nem árthat!
80:4.
Ó, Úr Isten, vajjon míg tartod 
Mirajtunk a te nagy haragod? 
Míg veted meg kérésünket? :/: 
Könnyhullatást kenyér helyett 
Adál nékünk, és itattál
Minket nagy könnyhullatással. 
80:5.
Te minket feddődésbe ejtél, 
Szomszédinkkal nem becsültetél; 
Az ellenségnek lőnk csúfja! :/: 
Tarts meg, seregeknek Ura! 
Világosítsd színed rajtunk, 
És nem lesz semmi bántásunk!
80:6.
A szőlőtövet Egyiptomból, 
Elhozád szolgálat házából, 
És a jó földbe plántálád, :/: 
Honnan a népet kihajtád; 
E tágas téren nagy messze 
Ő gyökere kiterjede.
80:7.
Ő széles árnyéka kiterjedt, 
Béfödte a magas hegyeket, 
Az ő vesszei magasak, :/: 
Felnőttek, mint a cédrusfák, 
Ágait mind a nagyvízig, 
Kiterjeszté a tengerig.
80:8.
Miért tördeléd el gyepűjét, 
Hogy eresztél belé más népet, 
Ki szőleit leszaggatá? :/: 
Még gyökerét is kitúrá! 
A vadak kinyüvék szörnyen! 
Hogy engedéd ezt, Úr Isten?
80:9.
Uram, ismétlen térj mihozzánk, 
Mennyekből szemed fordítsd reánk, 
És látogasd meg a szőlőt, :/: 
Melyet jobb kezed ültetett, 
Nézd meg a csemetét végre, 
Kit szerzél dicsőségedre!
80:10.
Tűzzel megint megégettetik, 
Teljességgel elpusztíttatik 
Haragodnak nagy tüzében. :/:
Nyújtsd kezedet, ó Úr Isten, 
Az emberre, kit kezeddel 
Magadnak erősítettél.
80:11.
És mi el nem térünk tetőled, 
Csak életünket erősítsed, 
És dicsérjük szent nevedet, :/:
Úr Isten, vigasztalj minket! 
Világosítsd színed rajtunk, 
És mi nyilván megtartatunk. 
81:1.
Örvendezzetek Az erős Istennek! 
Énekeljetek Dicséreteket, :/: 
Szép énekeket Jákób Istenének! 
81:2.
Szép dicséretet Néki mondjon minden! 
Lantokban őtet És citerákban :/: 
Dicsérjük vígan Néki zengedezvén!
81:3.
Most ez új hóban(évben) Néki örvendezzünk 
Trombitaszóban! Rendelt időnkben, :/: Víg 
ünnepünkben Illik énekelnünk!
81:9.
Hallgasd meg, népem, És közlöm tevéled Vádló 
beszédem! Halld meg, Izráel, :/: Amit szám 
beszél, És azt jól megértsed: 
81:10.
Néked ne legyen Idegen istened, 
De egyedül én! Csak engem tisztelj, :/: 
Senki mást ne félj, Nevemet becsüljed!
81:11.
Én vagyok neked Istened egyedül; 
Ínségben téged Én megtartálak :/: 
És kihozálak Egyiptom földébül. 
81:12.
Tátsd föl csak szádat, És megtöltöm bőven; 
Menten meglátod, Hogy nagy bőséggel :/: 
Lesz az eledel Csudálatosképen.
81:13.
De az én népem Engem nem hallgata, 
Noha intettem Sűrű intéssel, :/: 
De az Izráel Füleit bedugta. 
81:14.
Min megbúsulék, És őket elhagyám, 
Hogy bár menjenek Önnön kedvükre, :/: 
És ösvényükre: Szabadon bocsátám. 
81:15.
Ha népem szívvel Szót fogadott volna, 
És ha Izráel Én útaimban :/: 
És tanácsomban Járni akart volna, 
81:16.
Én is legottan Az ő ellenségét
Nagy hatalmamban Megvertem volna, :/: 
Vetettem volna Rájok én kezemet. 
81:17.
Ő ellenségét Néki adtam volna, 
Jó szerencséjét Én őnékie :/: 
Nagy sok időkre Terjesztettem volna. 
81:18.
Búzát nékie Szépet adtam volna 
Eledelére. És nagy bőséggel :/: 
A kősziklából Mézet adtam volna. 
82:1.
Az Isten áll ő seregében, 
A bírák gyülekezetében, 
És köztük igazat ítél,
És nékiek ígyen felel: 
Míglen ítéltek ti ekképen :/:
A törvény igazsága ellen, 
Hogy személyét a hamisnak 
Nézitek, kedvezvén annak?
82:2.
Ítéljetek szegényt igazán, 
És könyörüljetek az árván! 
Ügyét a szegény embernek 
Erőszaktól megmentsétek! 
A nyomorultat a hamistól, :/: 
Kiszabadítsátok markából, 
Hogy a szegény erőt vegyen 
A hatalmaskodó ellen!
82:3.
De intésemet nem fogadják, 
Sőtértetlenül megutálják. 
Nagy setétségben mennek el, 
Min a föld csak-nem süllyed el. 
Ímé, én mondom, hogy ti vagytok, :/: 
Kik isteneknek hívattattok, 
És a magasságos Úrnak 
Ti mondattok fiainak. 
82:4.
De mindnyájan meg kell halnotok, 
Mint egyebek, ti is kimúltok, 
Végre ti mind oda lesztek, 
Úgy mint egyéb fejedelmek. 
Támadj fel azért, ó, Úr Isten, :/: 
És ítélj meg mindent e földön, 
Mert neked hatalmad vagyon 
Minden népen a világon!
83:1.
Uram, ne hallgass ily igen, 
Ne maradj e veszteglésben, 
Ne nyugodjál, ó, erős Isten! 
Mert dühösködő ellenségid 
És minden gonosz gyűlölőid 
Felemelték fejüket fennen.
83:2.
Kiváltképen néped ellen
Csalárd árultatásképen
Sok álnok tanácsokat lelnek, 
És akikre te gondot tartasz, 
És rejtekhelyedben oltalmazsz, 
Azok ellen összeesküsznek. 
83:3.
Mondván: jertek, ím ezeket, 
Veszessük el e nemzetet, 
Töröljük őket el e földről; 
Fogyasszuk el e népet szintén, 
Hogy emlékezet se lehessen 
Az Izráel népe nevéről!
83:9.
Kergesd el forgó szeleddel, 
Nagy rettegéssel ijeszd el, 
Szélvésszel háborítsd meg őket!
Ő orcájukat szégyenítsd meg, 
Hadd ismerjenek tégedet meg, 
És keressék te szent nevedet. 
83:10.
Taszítsd őket nagy szégyenbe, 
És ejtsd be nagy félelembe! 
És megismerjék minden népek, 
Hogy te az élő egy Isten vagy, 
Akinek hatalma igen nagy, 
Akit felségesnek neveznek. 
84:1.
Ó seregeknek Istene, 
Mely kedves gyönyörűsége  
A te szerelmes hajlékidnak! 
Az én lelkem fohászkodik, :/: 
Tornácodba kívánkozik. 
Ó Istene a magasságnak! 
Áhítozik testem, lelkem 
Tehozzád, élő Istenem! 
84:2.
A verébnek is van fészke, 
És honjában költ a fecske. 
Én királyom, Zebaoth Isten: 
Hol vannak a te oltárid, :/:
És te szentséges hajlékid, 
Hol dícsértetel felségesen? 
Bizony boldog az oly ember, 
Ki téged házadban dicsér.
84:3.
Ó, boldog az ember nyilván, 
Aki a te útaidban
Kíván járni szívvel-lélekkel! 
Menvén a siralom völgyén, :/: 
Ahol merő száraz minden, 
Ott is ő nagy hiedelemmel 
Kutakat ás és csatornát, 
Melybe esővizet bocsát.
84:4.
Mennek erőről erőre, 
Segítségről segítségre, 
Míg hozzád jutnak a Sionra. 
Ó, erős Zebaoth Isten, :/: 
Hajtsd füled hozzám kegyesen, 
És figyelmezzél az én szómra! 
Jákób Istene, nagy Isten,
Hallgass meg én szükségemben!
84:5.
Mi paizsunk, ó Úr Isten,
Fölkentedre nézz kegyesen, 
Mert jobb egy nap a te házadban, 
Hogynem ezer nap egyebütt! :/: 
Az Isten tornáca előtt
Kapunálló lennék inkábblan,
Hogynem mint sok időt éljek 
Házukban a hitleneknek.
84:6.
Mert minékünk fényes napunk
Az Isten, és mi paizsunk, 
Nagy dicsőséggel szeret minket.
Azokkal kegyelmet tészen, :/: 
Kik járnak a jó ösvényen: 
Sok javaival áldja őket.
Boldog az ember éltében, 
Ki bízik az Úr Istenben.
85:1.
Nagy kegyesen től, Uram, földeddel, 
Jákób nemzetivel a fogságban, 
Kiket rabságból haza engedtél, 
Megengedél nékik irgalmasan. 
Megbocsátál, bűnüket elfedéd, 
Ellenük haragodat enyhítéd.
Uram, kegyesen végy hozzád minket,
Vedd el rólunk nagy haragod tüzét!
85:2.
Nemde mind örökké haragszol-é?
Mind éltig nyújtod-é haragodat? 
Népedet már meg nem enyhíted-é? 
Hogy benned lelhessen vigasságot?
És, noha nagyok a mi bűneink, 
Mégis kegyelmed mutasd minékünk,
És, noha tettünk sok gonoszságot, 
De tőled kérünk irgalmasságot. 
85:3.
Én meghallgatom, mit szól az Isten 
Az ő népének és ő szentinek: 
Békességet beszél kegyelmesen, 
Hogy bolondságból ne vétkezzenek.
Kik őtet félik, minden meghigyje, 
Közel azokhoz ő segedelme; 
Hogy dicsősége lakjék földünkben, 
Minden ínséget rólunk elveszen.
85:4.
Jóság hűséggel összebékélik, 
Békesség, igazság egymást szépen 
Csókolják, e földön nevekedik 
A hit, látszik igazság az égen. 
Mindennemű jót ád az Úr Isten, 
És sok jó gyümölcs terem e földön. 
Az igazság megyen ő előtte, 
És ő járása tart mindörökké. 
86:1.
Hajtsd hozzám, Uram, füledet, :/: 
És hallgasd meg kérésemet, 
Mert igen szegény vagyok, 
Az én szükségim nagyok. 
Tartsd meg testemet, lelkemet, :/: 
Tekintsd kegyes életemet, 
Szolgádhoz térjen kedved, 
Ki bízik csak tebenned!
86:2.
Hozzád mindennap óhajtok, :/: 
Nagy szükségemben kiáltok; 
Te nagy irgalmad szerint 
Kegyelmezz meg óránkint! 
Szolgád lelkét vigasztald meg, :/: 
Uram, kiáltásom halld meg, 
Mert szívemet e végre 
Emeltem fel az égre!
86:3.
Uram, jókedvű s édes vagy, :/: 
A te irgalmasságod nagy, 
Minden emberhez pedig, 
Ki hozzád esedezik. 
Hallgasd meg azért kérésem, :/: 
És nézd meg esedezésem; 
Tekintvén kegyelmedre, 
Figyelmezz beszédemre!
86:4.
Nagy szükségemben óhajtok, :/: 
Tehozzád szívből kiáltok, 
És te engem meghallgatsz,
Nyavalyámban el nem hagysz. 
Ugyan nincs sehol több Isten, :/: 
Ki hozzád hasonló légyen, 
Nincsen több erős Isten, 
Ki ily dolgot tehessen. 
86:5.
E világon minden népek, :/:
Kiket teremtél, eljőnek, 
És imádnak tégedet, 
Dicsőítik nevedet. 
Mert te nagy és hatalmas vagy, :/: 
Csudatételed sok és nagy; 
Te vagy egyedül Isten, 
Sehol Isten több nincsen. 
86:6.
Vezess, Uram, útaidban, :/: 
Hogy járjak igazságodban, 
És csak arra hajtsd szívem, 
Hogy szent nevedet féljem. 
Néked, Uram, hálát adok, :/: 
És teljes szívből vigadok, 
Mindörökké nevednek 
Dicséretet éneklek. 
86:7.
Mert megkegyelmezél nékem, :/: 
A pokolból kivőd lelkem; 
Feltámasztál újonnan, 
A mélységből kihozván. 
Ímé, az istentelenek, :/: 
Uram, reám dühödtenek, 
Kik csak hatalmaskodnak, 
Semmit reád nem adnak.
86:8.
De te, irgalmas Úr Isten, :/: 
Igaz vagy természetedben, 
Jó, hív és engedelmes,
Haragra késedelmes. 
Tekints reám, kegyelmezz meg, :/: Uram, 
szolgádat segítsd meg! 
Szolgáló leányodnak 
Fiát foglald magadnak!
87:1.
Az Úr Isten az ő lakó hajlékát
Az ő szentséges hegyén helyezi, 
És a Siont ő inkább szereti, 
Hogynem Jákóbnak akármely sátorát.
87:5.
Azért ott énekelnek szép éneket, 
Mond az Isten, és itt örvendeznek, 
Mert én, dicsőségére e helynek 
Támasztok nagy-szép élő kútfejeket. 
88:1.
Úr Isten, én idvességem, 
Éjjel-nappal kiáltok hozzád! 
Könyörgésemet meghallgassad, 
És tekintsd meg nagy ínségem! 
Kegyesen hajtsd hozzám füledet, 
Értsd meg én esedezésemet!
88:2.
Az én lelkem nyavalyákkal 
Teljességgel eláradt, eltölt: 
Mint aki már a sírba készült, 
És a pokolra alászáll, 
Vagyok ahhoz szinte hasonló, 
Akinek már kész a koporsó. 
88:3.
Megfosztattam életemtől, 
Mint akiket agyon vertenek, 
Kik a halottak közt hevernek, 
Kikről már nem emlékezel.
Kik eltemettetvén feküsznek, 
És te kezedből kiestenek. 
88:4.
A koporsóba től engem, 
Bévetél a setét mélységben, 
Holott haragod nyom keményen; 
Elborítád szegény fejem 
Nagy árvizednek habjaival, 
Mik rám rohannak nagy zúgással. 
88:5.
Engem te megutáltatál, 
És tőlem én ismerőimet 
Elvitted, elhagytak engemet, 
És a tömlöcbe taszítál, 
Holott kemény fogságban vagyok, 
Melyből ki nem szabadulhatok. 
88:9.
Uram, miért vetsz el engem,
Miért rejted el szemeidet? 
Szegény vagyok, erőm elveszett, 
Jaj, mely igen gyötrettetem! 
Ez én régi nagy ínségemben 
Előtted vagyok rettegésben. 
88:10.
Nagy haragod reám borult. 
Nagy rettegés engem körülvett, 
És teljességgel elmerített, 
Mint az árvíz, reám tódult. 
Sanyargat engem minden dolog, 
Valamely én körültem forog.
89:1.
Az Úrnak irgalmát örökké éneklem, :/: 
És hűséges voltát mindenkor hirdetem, 
Mert mondom, hogy megáll mindörökké irgalma, 
Melyet úgy megépít, hogy megálljon mindenha, 
És hogy mind az égig erősíted, 
megtartod 
Te szent igazságod és a te fogadásod.
89:3.
Az egek hirdetik sok csudadolgodat, :/: 
A szent gyülekezet te igazságodat, 
Mert vajjon kicsoda volna ott fenn az égben, 
Ki nagy hatalommal hozzád hasonló légyen? 
Az erős angyalok seregében vagyon-e, 
Ki e dicső Úrhoz hasonlatos lehetne? 
89:4.
Igen rettenetes e fölséges Isten, :/:
Őtet féli minden a szent gyűlésekben, 
Ó, seregek Ura, minden enged tenéked, 
Te nagy erős Isten, vajjon ki érne véled? 
Tenálad lakozik a te nagy igazságod, 
Soha el nem múlik a te igaz mondásod!
89:7.
Boldog a nép, amely tenéked örvendez, :/: 
Minden dolgát, Uram, ez viszi jó véghez. 
Fényes orcád előtt ezek járnak merészen, 
És a te nevedben örvendeznek szüntelen, 
Mert nagy dicsőségre őket felmagasztalod,
És jótéteményed rajtuk megszaporítod.
89:8.
Te vagy ékessége az ő erejüknek, :/: 
Minden hatalmukat te adtad nékiek. 
A te kegyelmedből orcánkat fölemeljük, 
Tetőled, Úr Isten, mi paizsunkat vettük, 
És a mi királyunk a te fegyvered nélkül, 
Ó, Izráel Ura, nem lehet segítségül!
89:20.
Gondold szolgáidnak nagy gyalázatjukat, :/: 
És hogy sok népeknek iszonyú szidalmát 
Keblemben hordozom, kik tégedet bosszantnak, 
Gyalázván homlokát fölkenett királyodnak. 
Dicsőség tenéked és áldassál, Úr Isten, 
Melyre minden néptől mondassék: Ámen, ámen! 
90:1.
Tebenned bíztunk eleitől fogva, 
Uram, téged tartottunk hajlékunknak!
Mikor még semmi hegyek nem voltanak,
Hogy még sem ég, sem föld nem volt formálva,
Te voltál és te vagy, erős Isten,
És te megmaradsz minden időben.
90:2.
Az embereket te meg hagyod halni,
És ezt mondod az emberi nemzetnek:
Légyetek porrá, kik porból lettetek!
Mert ezer esztendő előtted annyi,
Mint a tegnapnak ő elmúlása 
És egy éjnek rövid vigyázása.
90:3.
Kimúlni hagyod őket oly hirtelen,
Mint az álom, mely elmúlik azontól,
Mihelyt az ember felserken álmából,
És mint a zöld füvecske a mezőben,
Amely nagy hamarsággal elhervad,
Reggel virágzik, estve megszárad.
90:4.
Midőn, Uram, haragodban versz minket, 
Ottan meghalunk és földre leesünk,
A te kemény haragodtól rettegünk,
Ha megtekinted mi nagy bűneinket
Titkos vétkünket ha előhozod,
És színed eleibe állítod.
90:5.
Haragod miatt napja életünknek
Menten elmúlik nagy hirtelenséggel,
Mint a mondott szót elragadja a szél.
A mi napink, miket nekünk engedtek,
Mintegy hetven esztendei idő,
Hogyha több, tehát nyolcvan esztendő.
90:6.
És ha kedves volt is valamennyire,
De többnyire volt munka és fájdalom;
Elkél éltünknek minden ékessége,
Elmúlik, mint az árnyék és az álom.
De ki érti a te haragodat?
Csak az, aki féli hatalmadat.
90:7.
Taníts meg azért minket kegyelmesen,
Hogy rövid voltát életünknek értsük,
És eszességgel magunkat viseljük!
Ó, Úr Isten, fordulj hozzánk ismétlen!
Míg hagyod, hogy éltünk nyomorogjon?
Könyörülj már a te szolgáidon!
90:8.
Tölts bé minket reggel nagy irgalmaddal,
Hogy jó kedvvel vigyük véghez éltünket, Ne 
terheltessünk nyomorúságokkal!
Vigasztalj minket és adj könnyebbséget,
És haragodat fordítsd el rólunk,
Mellyel régóta ostoroztatunk!
90:9.
Szolgáidon láttassad dolgaidat,
Dicsőségedet ezeknek fiain!
Add értenünk felséges hatalmadat,
Mi kegyes Urunk, ó, irgalmas Isten!
Minden dolgunkat bírjad, forgassad,
Kezeink munkáit igazgassad!
91:1.
Aki a felséges Úrnak 
Lakozik oltalmában, :/: 
És e nagy hatalmasságnak
Nyúgoszik árnyékában, 
Az ilyen nyilván mondhatja: 
Isten az én kővárom, 
Ő életemnek oltalma, 
És csak őbenne bízom.
91:2.
A vadásznak ő tőritől 
Téged megment féltedben; :/: 
A pusztító betegségtől 
Megoltalmaz kegyesen; 
Téged ő kedves szárnyával 
Takargat és béfedez, 
És az ő igazságával,
Mint paizzsal, védelmez. 
91:4.
Ha te mellőled egyfelől 
Ezren is elesnének, :/: 
És tízezren jobbkéz felől: 
Mégis nem árthat néked, 
Sőt megnézelled kedvedént 
Őket szemeid előtt, 
Mondván: ő érdemük szerént 
Ez veszély rajtunk esett.
91:5.
Azért egyedül Istenben 
Vetem hiedelmemet, :/: 
Aki ül a magas mennyben, 
Abban vesd reménységed, 
És semmi kár téged nem ér, 
Sem nem esel veszélyben, 
És minden gonosz hátra tér, 
Házad felé sem mégyen. 
91:6.
Mert az ő szent angyalinak 
Megparancsolta nyilván, :/: 
Hogy téged oltalmazzanak 
Minden te útaidban. 
Tégedet ezek nagy szépen 
Ő kezükben hordoznak, 
Hogy lábad meg ne üsd kőben, 
Oly híven igazgatnak. 
91:7.
Sárkányon és oroszlánon 
Minden kár nélkül járhatsz, :/: 
Oroszlánkölykön és kígyón 
Lábaiddal tapodhatsz. 
Mond Isten: őtet megtartom, 
Mert engem szívből szeret; 
Én őtet megoltalmazom, 
Mert ismeri nevemet. 
91:8.
Mihelyt hív könyörgésében, 
Őtet menten segítem; :/: 
Véle leszek ínségében,
Melyből hamar kivészem; 
És nagy dicsőségre őtet 
Emelem, magasztalom, 
És az én segedelmemet 
Őneki megmutatom. 
92:1.
Ékes dolog dicsérni,
Uram, Felségedet, 
És a te nevedet
Énekkel magasztalni. 
Hogy ember áldja reggel 
Te nagy jó voltodat, 
És igazságodat 
Dicsérje minden éjjel.
92:2.
Lantban és hegedűben 
És szép cimbalmokban, 
Hangos citerákban, 
Dicsértessél zengésben! 
Dolgaidon örvendek, 
Hatalmadat látván; 
Kezednek csudáján 
Örömömben éneklek. 
92:3.
Sok és nagy csudálatos 
Te cselekedeted,
Mélység bölcsességed, 
Beszéded drágalátos. 
E dolgot az esztelen 
Egy szálnyit sem érti, 
És meg sem tekinti, 
Hogy ez miképen légyen. 
92:4.
Hogy a gonoszok nőnek, 
Mint a fű a mezőn; 
Virágoznak szépen 
A sok istentelenek, 
Hogy örökké essenek 
A veszedelemben. 
Te vagy örök Isten 
Fölötte mindeneknek.
92:7.
Virágoznak a hívek, 
Mint a szép pálmafák, 
És mint a cédrusfák, 
Mik Libánonon nőnek. 
És az Úr hajlékában 
Ezek plántáltatnak, 
Szépen virágoznak 
Az Isten tornácában.
92:8.
Ámbátor megőszülnek, 
De mindazonáltal 
Nagy szaporasággal 
Szép gyümölcsöt teremnek, 
Hogy igazságát híven 
Mindenütt hirdessék 
Az én Istenemnek, 
Kiben hamisság nincsen. 
93:1.
Nagy hatalmával regnál az Isten, 
Öltözvén felséges erejében.
E föld kerekségét úgy helyezte, 
Hogy mozdulása nem lesz nékie.
93:2.
Királyi széked kezdettől megvolt, 
Istenséged örökké országolt. 
A folyóvizek erősen zúgnak, 
A magas habok igen harsognak. 
93:3.
És bár a tenger zúgjon erősen, 
És a habok hánykódjanak fennen,
De ők mind semmik az Isten ellen, 
Mert ő hatalmasb a magas mennyben. 
93:4.
Uram, megmarad a te mondásod, 
Merő hűség a te tudományod, 
Házadnak szentség ő ékessége, 
Melynek örökké nem leszen vége. 
94:1.
Ó, erős bosszúálló Isten, 
Ki bűnünkért büntetsz erősen: 
Jelentsd meg már hatalmadat! 
Mind e világnak bírája, 
Támadj fel, add meg valóba' 
A kevélyeknek jutalmát!
94:2.
Míglen marad ez büntetetlen, 
Míg fuvalkodnak föl kevélyen 
A gonosz istentelenek? 
Míg élnek ily vígassággal, 
És az ő gonoszságukkal 
Vajjon meddig dicsekednek? 
94:3.
Uram, a te népedet rontják, 
És örökséged sanyargatják
Minden irgalmasság nélkül. 
Özvegyet, árvát megölnek, 
Szegényt, jövevényt elvesztnek; 
Ezt mondják szentségtelenül: 
94:4.
Az Isten e dolgot nem látja, 
A Jákób Istene nem tudja, 
Amiket mi szerzünk mostan. 
Én csudálkozom rajtatok, 
Hogy ily oktalanok vagytok! 
Fontoljátok meg valóban: 
94:5.
Aki a fület teremtette, 
És a látó szemet szerzette, 
Hogy ne látna, sem hallana? 
A pogányok bűntetője 
Titeket hogy ne büntetne: 
Ki mást tanít, hogy ne tudna? 
94:6.
Az Isten minden szívnek titkát, 
Jól tudja minden gondolatját: 
Semmirekellők, jól látja. 
Boldog, akit te pirongatsz,
És törvényedre tanítasz, 
És kinek vagy oktatója.
94:7.
Hogyha gonoszul lészen dolga, 
És érkezik háborúsága, 
Mindent elszenved csendesen, 
Míglen az istentelennek 
Vermet, koporsót készítnek, 
Hol örömében vég lészen. 
94:8.
Mert nem hagyja Isten ő népét, 
El nem taszítja örökségét, 
Sőt vagyon rájok nagy gondja. 
És midőn ideje eljő,
Mindent igazán ítél ő, 
És a híveket megtartja. 
94:9.
Ki ment meg a gonosztól engem? 
És ki támad fel én mellettem 
E gonosztévő nép ellen? 
Ha Isten nem őrzött volna, 
Már régen meghaltam volna, 
És most feküdném a sírban. 
94:10.
Midőn mondom: ím, el kell esnem, 
Legottan megsegítesz engem 
Te nagy irgalmasságoddal. 
Mikor nagy bánatban volnék, 
És szívemben kesergenék, 
Megvígasztalál azonnal. 
94:11.
Ítéletedhez hogy férhetne 
Az istentelenek törvénye, 
Kik jót hamisra fordítnak? 
Nagy sereggel összegyűlnek,
Hogy az igazat megöljék 
És ártatlan vért ontsanak. 
94:12.
De én csak az Istenben bízom,
Ő énnékem erős kővárom, 
És ezeket megbünteti.
Az ő számtalan bűnükért, 
És gonosztéteményükért 
Az Isten őket elveszti. 
95:1.
Jertek, örvendjünk mindnyájan 
Az Úrban, mi kősziklánkban! 
Vígadozzunk szép énekekkel, 
Menjünk színe eleiben, 
És magasztaljuk kegyesen 
Örvendetes dicséretekkel!
95:2.
Mert hatalmas az Úr Isten, 
És nagy király mindeneken, 
Ő a fejedelmeknek ura. 
Ez egész földnek mélységét 
És a hegyeknek tetejét 
Hatalmas kezébe foglalja. 
95:3.
Övé a tenger, amelyet 
Erős kezével teremtett, 
A szárazt is ő szerzé szépen. 
Az Úrnak, jer, imádkozzunk, 
Néki térdet, fejet hajtsunk, 
Aki minket teremtett bölcsen! 
95:4.
Mert ő Istenünk és Urunk, 
Mi pedig juhai vagyunk; 
Ő legeltet minket mint nyáját. 
Lágyítsátok szíveteket: 
Hogy, ha hívand ma titeket, 
Vajha meghallanátok szavát!
96:1.
Énekeljetek minden népek
Új éneket az Úr Istennek! 
E földön őnéki minden
Dícséretet énekeljen, 
Jóvoltát hirdesse mindennek.
96:2.
A pogányok közt dicsőségét, 
Hirdessétek jótéteményét! 
Mert nagy és erős az Isten, 
Hát inkább tisztelje minden, 
Hogynem mint egyéb isteneket!
96:3.
A pogányoknak sok istenük 
Mind merő bálvány, ha megnézzük. 
De Isten mennyet teremte, 
Nagy hatalom jár előtte, 
Minden dolgai felségesek.
96:4.
Nagy dicsőségét látja minden 
Ő tiszteletes szent helyében. 
Jertek tehát minden népek, 
Adjunk hálát az Istennek, 
Mert nagy az ő dicsőségében!
96:5.
Az Úrnak dicsőség adassék,
És az ő neve dícsértessék! 
Adjunk őneki hálákot, 
Minden kedves ajándékot 
Tornácaiban szent helyének!
96:6.
Jer, menjünk az Úr eleiben 
És imádjuk szentséges díszben! 
Templomában szentségének 
Tőle mindenek féljenek 
Ez egész föld kerekségében.
96:7.
Ne rejtsétek a pogányoktól, 
Hogy e nagy Úr Isten országol!
E földet megerősíti, 
Megrendülni nem engedi, 
Népét ítéli igazságból. 
96:8.
Örvendjen az ég hangossággal, 
A föld örüljön vigassággal, 
A tenger zúgjon, a mező 
Zengedezzen és a erdő
Az Úr előtt nagy hál’adással!
96:9.
Eljő az Isten törvényt tenni 
És mind e földet megítélni! 
És igazsággal e földet, 
Tisztasággal a népeket 
Ítéli: a jókat megmenti.
97:1.
Az Úr Isten regnál, 
Ő az erős király, 
Kin mind e föld örvendjen, 
Minden sziget örüljön! 
Felhő áll előtte, :/: 
És homály körüle, 
Ő törvényszékinek
És ítéletinek Áll erős törvénye.
97:2.
Tűz megyen előtte, 
Mellyel ellensége 
Szörnyen megégettetik,
És hamuvá tétetik. 
Hírük sem lesz soha, :/: 
Az ő villámlása 
Fénylik világoson 
Ez egész világon, A föld fél, ha látja. 
97:3.
Az Isten színének 
Előtte a hegyek, 
Mint viasz, elolvadnak, 
Mert Ura e világnak. 
Hirdetik az egek, :/: 
Mindenféle népnek 
Az ő igazságát 
És dicső nagy voltát Az ő hatalmának.
97:4.
Hát pironkodjanak, 
Kik bálványt imádnak, 
És tisztelnek képeket, 
Mikre vetik szívüket! 
Ti minden istenek, :/: 
Őtet tiszteljétek,
Állván széke előtt, 
Kit a Sion hallott, És örült e hírnek.
97:6.
Ti, Istent szeretők, 
Gonoszt gyűlöljetek,
Hogy részetek ne légyen 
Hamis cselekedetben. 
Mert az ő szolgáit, :/: 
Megmenti híveit 
A gonosz kezéből;
Ő nagy erejéből Megtartja népeit. 
97:7.
Szentihez világát, 
Nyújtja nagy irgalmát; 
Kik egyenes szívűek, 
Tőle örömet nyernek. 
Szent hívek, ez Úrban :/:
Örvendjetek vígan, 
És az ő szentségét, 
Dicsőséges nevét Áldjátok mindnyájan!
98:1.
Énekeljetek új éneket 
Az Úr Istennek örömmel, :/: 
Mert nagy csudákat cselekedett 
Karjának nagy erejével. 
Mi velünk az ő üdvösségét 
Kétség nélkül megérteté, 
Szent igazságát, kegyességét 
Minden népnek kijelenté.
98:2.
Meggondolá irgalmasságát, 
És kegyességét tekinté, :/: 
És az ő nagy hűséges voltát 
Az Izráelhez téríté. 
A nekünk küldött üdvösséget 
Ez egész földkerekségen 
Nyilván meglátta minden nemzet. 
Örvendjen néki hát minden!
98:3.
Örvendjetek és vigadjatok, 
Mondjatok szép zsoltárokat! :/: 
Cimbalmokkal hangicsáljatok, 
Zendítsetek citerákat! 
A trombitákat fújjátok meg, 
E király előtt zengjetek!
Csendüljetek, zúduljatok meg 
Tengeren-földön mindenek!
98:4.
Az Úr előtt a folyóvizek 
Örvendezzenek mindnyájan,  :/: 
A magas hegyek az Istennek 
Tapsoljanak víg voltukban! 
Mert íme, eljő törvényt tenni, 
Megítél e földön mindent, 
Mind e világot jól rendeli, 
A tiszta igazság szerint!
99:1.
Az Úr országol És regnál nagy jól, 
A nép megrémül, Hogy ő ott fenn ül 
A Kérubimon, Ki előtt nagyon 
Félnek és rettegnek E földön mindenek.
99:2.
Nagy az Úr Isten, Ő erejében. 
A Sion hegyen Minden népeken 
Vagyon hatalma, Minden őt áldja, 
Mert nagy az ő neve És dicső szentsége.
99:3.
Ez erős Úrnak, Mint jó királynak, 
Nem kell hamisság, Csak az igazság. 
Jó ítéletet A Jákóbbal tett,
Kit ő igen szeret, Mint választott népet.
99:4.
Istent áldjátok, Magasztaljátok; 
Hajtsatok térdet Zsámolya előtt!
Mert ő szentséges! Áron és Mózes, 
Az ő szent papjai Könyörögtek neki.
99:5.
És a Sámuel Könyörgésével 
Istent keresé Nagy szükségébe’.
És kérésükben Meghallá Isten, 
Megadá nékiek, Amit tőle kértek.
99:6.
Fönn a felhőben Oszlop képében 
Őket vezérlé A puszta helybe’, 
Kik ő törvényét És szent igéjét 
Híven megőrizték, Frigyét kedvellették. 
99:7.
Meghallád Isten Ő kérésükben, Hozzájuk 
térél, És megengedél Kegyességedből. De 
hogy bűnükből
Ők ki nem térnének: Megbüntettetének. 
99:8.
Áldjátok őtet, Mint Istenünket, 
Térdet hajtsatok És imádjátok! 
A Sion hegyén, Ő lakó helyén, 
Dicsértetik itten, Mert szent az Úr Isten!
100:1.
E földön ti minden népek, 
Az Istennek örvendjetek, 
Előtte szép énekekkel 
Szolgáljátok őt víg szívvel! 
100:2.
Tudjátok, hogy ez az Isten,
Ki minket teremtett bölcsen, 
És mi vagyunk ő népei 
És ő nyájának juhai.
100:3.
Ő kapuin menjetek be, 
Hálát adván szívetekbe’! 
Jer, menjünk be tornácába, 
Néki nagy hálákat adva!
100:4.
Mert nagy az ő kegyessége,
És megmarad mindörökre, 
És ő hűsége mindenha 
Megáll és el nem fogy soha.
101:1.
Mindennek előtte irgalmasságról, 
Lészen éneklésem az igazságról, 
És dicséretet mondok szüntelen 
Néked Isten.
101:2.
Okossággal járok minden utamban, 
Vajjon mikor jössz már el, Isten, 
hozzám?
Hogy házamat híven vezérlhessem, 
Igyekezem. 
101:3.
Én semmi gonosz dolgot nem kedvelök, 
De minden csalárdságot én gyűlölök; 
Ezekre semmiképen nem vetem 
Az én kezem. 
101:4.
A hamis szívű távol menjen tőlem, 
A gonosz emberhez nem lészen kedvem, 
Nem jön a csalárd ember előmben
Semmi helyen. 
101:5.
Titkon ki ő feleit rágalmazza, 
Nem lészen nálam annak maradása, 
A fuvalkodó kevélyt előttem 
Nem szenvedem. 
101:6.
Szemeim inkább azokra nézzenek, 
Akik e földön igazságban élnek, 
Lakjanak nálam, és mint hű szolgák, 
Szolgáljanak.
101:7.
A csalárd ember soha nékem nem kell, 
Én házamban annak nem adatik hely; 
A hazudozó szemeim elül 
Távol kerül.
101:8.
Jó reggel kiirtom a gonoszokat, Eltörlöm 
e földről a hamisakat, 
Az Isten városát megtisztítom, 
Tisztán tartom.
102:1.
Hallgasd meg, Uram, kérésem,
Tekintsd meg esedezésem! 
Beszédem jusson hozzád, 
Ne rejtsd el tőlem orcád! 
Hajtsd énhozzám te füledet, 
Enyhítsd meg nagy ínségemet! 
Midőn kiáltok, Úr Isten, 
Siess, hallgass meg kegyesen!
102:2.
Mert napjai életemnek 
Oly hirtelen elkelének,
Mint a füst és a pára, 
És mint a tűzhely pora. 
Minden csontom úgy elszáradt, 
Szívem, mint a fű, elhervadt, 
Úgy, hogy az én ételemet, 
Elfelejtem kenyeremet.
102:3.
Bőröm csontjaimhoz ragadt 
Keserves siralmam miatt 
Ez iszonyú ínségben. 
Olyatén lettem szintén, 
Mint pelikán a pusztában 
Sír és kiáltozik árván; 
Ollyá lettem, mint a bagoly, 
Mely a kietlenben huhol.
102:4.
Olyan vagyok árvaságban, 
Mint a veréb eszterhában, 
Amely egyedül maradt. 
Ellenség reám támadt. 
Gyaláznak engem naponként! 
És kik bosszantnak óránként, 
Ha kinek veszélyt kívánnak, 
Példát énrólam formálnak.
102:5.
Porhamu kenyerem nékem, 
Melyet étel gyanánt észem;
Italom könnyeimmel 
Elegyítem, mint vízzel, 
A te nagy haragod miatt, 
Melynek tüze úgy fellobbant, 
Hogy engemet fölemeltél, 
Ismét a földhöz ütöttél. 
102:6.
Az én időm úgy elmúlék, 
Mint az árnyék, elenyészék; 
Minden testem elasza, 
Mint a lekaszált széna, 
Amely meg nem éled többé; 
De te megmaradsz örökké, 
És a te emlékezeted, 
Mindörökre megtart híred.
102:7.
Azért kelj fel, ó, Úr Isten, 
Haragod ne gerjedezzen! 
Siont immáron szánd meg, 
És néki kegyelmezz meg! 
Mert már ím az idő eljött, 
És amely már sokat késett, 
Jelen vagyon az az óra, 
Melyben dolga fordul jóra.
102:8.
Hogy a te szolgáid végre 
Összegyűlvén e szent helyre, 
Szeressék köveit is, 
Kedveljék még porát is. 
És aztán a pogány népek, 
Uram, nevedet rettegjék; 
E földön minden királyok 
Megvallják, hogy te vagy Urok.
102:9.
Mert az Úr jól megépíté, 
A Siont megékesíté, 
Dicsőségét is itten 
Megmutatá ismétlen. 
Nyomorultak sok panaszát, 
Meghallgatá nagy siralmát, 
Kérésüket meg nem veté, 
Sőt kegyesen megtekinté.
102:10.
Ember ezt híven fölírja,
Hogy megmaradjon mindenha, 
Légyen emlékezete 
Nemzetségről nemzetre, 
Hogy a jövendő nemzetek, 
Kik még e földre születnek, 
A mennybéli Istent áldják,
E dolgáért magasztalják:
102:11.
Hogy alánéz onnan felül
Az ő magas szent helyébül; 
A mennyből alánézell, 
E földre letekintell, 
Hogy meghallja kérésüket, 
A foglyoknak ínségüket, 
És azokat ő megtartja, 
Kiket ítéltek halálra.
102:12.
Hogy szent neve az Istennek 
A Sionban dícsértessék, 
És a Jeruzsálembe’
Áldassék dicsősége, 
Midőn a népek seregben 
Összegyűlnek e szent helyben, 
A királyok is itt lesznek, 
És szolgálnak az Istennek.
102:13.
Leveré az én erőmet 
Ez útban, és életemet 
Megrövidíté, és én 
Így szólék keservesen: 
Ne hagyj elvesznem, Úr Isten, Életemnek 
közepében! 
Mert mindörökké megvannak 
Esztendeid, el nem fogynak.
102:14.
E földet te teremtetted, 
És ekképpen helyheztetted; 
Csak te kezed munkája 
Az égnek alkotmánya. 
De ezek mind elveszendők!
Uram, te megmaradsz, de ők 
Mint a ruha, mind elkopnak, 
Szépségükben meg nem állnak.
102:15.
És midőn, Uram, akarod, 
Őket úgy elváltoztatod, 
Mint az elviselt ruhát, 
Amely tél-túl megszakadt. 
Te vagy, aki régen valál,
Voltod változás nélkül áll; 
Te esztendeidnek vége
Nem lészen soha örökre.
102:16.
Azért a te szolgáidnak 
Fiai megszaporodnak, 
És megmaradnak végig, 
Azaz örök időkig. 
A néked szolgáló hívek 
És minden ő nemzetségek 
Megállnak és megmaradnak, 
És örökké el nem fogynak.
103:1.
Áldjad, lelkem, Uradat, Istenedet, 
Minden énbennem dícsérje szent nevét 
És az ő mondhatatlan jóvoltát! 
No, dícsérd lelkem és az Urat áldjad, 
Feledékenységben el ne hallgassad 
Ő jótéteményinek sok voltát.
103:2.
Adj hálát néki, aki bűneidet 
Megbocsátja, gyógyítja sérelmidet, 
Kiment minden nagy bajodból híven, 
És életedet veszélytől megmenti, 
A halál veszedelmitől megőrzi: 
Irgalmával megkoronáz szépen.
103:3.
Aki lelkedet kegyesen táplálja,
Ami kell szádnak, bőséggel megadja; 
Mint a sast, megifjít és megújít. 
És akik méltatlanságot szenvednek, 
Tőle kegyesen azok megmentetnek, 
Hozzájuk nyújtja az ő jókedvit.
103:4.
Ő útait megmutatá Mózesnek, 
Azonképen az Izráel népének 
Megjelenté nagy csudadolgait. 
Mert ő irgalmas, kegyes és kegyelmes, 
Nagytűrhető, jó, hű és engedelmes, 
Haraggal nem terheli szolgáit.
103:5.
És hogyha bűnükkel ő megbántatik, 
Néha kegyelme tőlünk megvonatik:
De nem haragszik reánk örökké, 
És nem mindenkor perel ő mivélünk, 
Nem büntet a mi bűnünk szerint bennünk, 
Oly hajlandó ő a kegyelemre.
103:6.
Úgy felépíti azokhoz irgalmát, 
Kik szeretik őt, félik ő hatalmát, 
Mily magas a szép ég e föld felett. 
Minden bűnünket mitőlünk oly messze 
Ő elfordítja, szinte mint mely messze 
A napkelettől a napenyészet.
103:7.
Mint az atya fiaihoz kegyelmes, 
Ő is azokhoz igen engedelmes, 
Kik őt igazán félik, tisztelik, 
Mert jól tudja, mily gyarló a mi voltunk, 
És hogy mi oly romlott emberek vagyunk, 
Mint a por, mely a széltől hintetik. 
103:8.
Ember élete a fűhöz hasonló, 
Felnő és zöldül, de hamar elmúló, 
Mint a gyenge virág a sík mezőn, 
Melyet mihelyt megfúval a meleg szél, 
Elhull és hervad, ékessége elkél, 
Ember nem tudja, hol volt, hova lőn. 
103:9.
De az Úr kegyelme örökké megáll 
Azokon, kik őt félik igazsággal, 
És firól fira terjed irgalma 
Azokon, kik megtartják ő kötésit, 
Akik gyakran megemlítik törvényit, 
És azok szerint járnak mindenha.
103:10.
Az Úr a mennyben helyeztette székit, 
Hol gyakorolja igaz ítéletit; 
Ő országlása kihat mindenre. 
Isten angyali, áldjátok az Urat, 
Ti erős lelkek, kik ő akaratját 
Megteszitek, járván ő kedvére! 
103:11.
Dícsérjétek őt, minden ő seregi, 
Kik a mennyekben szolgáltok őnéki 
És cselekszitek szent akaratját! 
Áldjátok az Urat, minden állatok, 
És birodalmát fenn magasztaljátok, 
Örökké áldjad lelkem az Urat!
104:1.
Áldjad lelkem az Urat és tisztöld, 
Dicsőségével rakva menny és föld. 
A te felséged Uram, nagy és erős, 
A te ékességed nagy szép és fényös. 
Te öltözeted ékes és tiszta, 
Szép világosság származik róla. 
Az egeket szélesen kiterjesztéd, 
Mint egy kárpitot, úgy felékesítéd.
104:2.
A vizet körüled, mint kamarát, 
Jól megépítéd, mint szép palotát. 
A felhőkön úgy jársz, mint egy szekéren, 
A szelek szárnyukon hordoznak szépen. 
Angyalidat sebes széllé teszed, 
Száguldó postáidként kiküldöd; 
Mennydörgés, tűzláng, villámlás előtted, 
Mint kész szolgáid, úgy függnek tetőled.
104:3.
A föld fundámentomát megvetéd, 
Amelyre erősen helyeztetéd, 
Hogy azon mindenkoron megállana, 
És helyéből soha ki nem mozdulna. 
Mely azelőtt a nagy mélységekben 
Vízzel mint ruhával volt elfödvén; 
Őrajta a nagy vizek felül folytak, 
Kik a nagy hegyeken is felülmúltak.
104:4.
De mihelyen te megfeddéd őköt, 
Megfutamának feddésed előtt; 
Hogy meghallák mennydörgését te 
szódnak, A földről sietvén elszaladának. 
A nagy hegyek fölemelkedének, 
És a mély völgyek mind kitetszének; 
Minden megtartja ő tulajdon helyét, 
Melyet Felséged nékiek engedett.
104:5.
Határát a nagy tenger megtartja, 
Azt semmiképen átal nem hágja, 
Hogy többé e fölemelkedett földek 
Ő vize miatt el ne merüljenek. 
A kútfejeket a szép völgyeken 
Te Felséged rendelte nagy szépen;
A patakok, mik innen kicsordulnak,
A hegyek között zengedezve folynak.
104:6.
Arra, hogy a mezőn járó barmok 
És az erdőn lakó vadállatok 
E vizekben és a szép kútfejekben 
Igyanak és megújuljanak szépen. 
E helyen ember hall ékes zengést, 
Égi madaraktól szép éneklést, 
Akik a hűvös, zöld ágakon ülnek, 
És gyönyörűségesen énekelnek.
104:7.
A nagy hegyeket te onnan felül 
Megnedvesíted a magas égbül, 
Hogy a te jó, bőséges kezeiddel 
E földet bétöltsed szép gyümölcsökkel. 
És a barmoknak szénát adsz bőven, 
Miket teremtesz széjjel a réten, 
És az ő munkájából az embernek, 
Füvet és búzát adsz ö életének.
104:8.
Vígasságra bort adsz az embernek, 
És kenyért adsz, melytől erősödjék, 
És olajt engedsz őnékie, 
Hogy az ő színe szépen fényljék tőle. 
Te megöntözöd az élő fákat, 
És a szép növendék cédrusokat, 
Miket a Libánon hegyen ültettél, 
Megnedvesíted szép hasznos esőkkel.
104:10.
A holdat helyeztetted az égre, 
Hogy az esztendőt ossza részekre; 
Tudja a fényes nap, hol kell lemenni, 
És tudja útját oda vezérelni. 
Te szerzetted a nagy setétséget,
Hogy elválassza naptól az éjet, 
És éjszaka az erdei sok vadak 
Az ő barlangjukból előballagnak.
104:12.
Az ember reggel fölkel idején, 
És tiszti szerint munkára mégyen, 
Szántóföldre, rétre, kertbe, szőllőben 
És munkálkodik ott mind estéiglen. 
Uram, mily nagy a te bölcsességed, 
És bölcsességes cselekedeted! 
Nagy dolgaidnak, Uram, nincsen száma, 
Mikkel mind e föld kereksége rakva.
2:1.
104:14. 
Minden állat, Uram, tereád néz, 
Szemeit emelvén Felségedhez, 
Eledelt adsz nékik ő idejükben. 
Elődbe gyűlnek néked esedezvén. 
És te mind megelégíted őket, 
Ha megnyitod bőséges kezedet: 
Nem leszen senkinek semmi 
2:1.
104:15. 
De ha elrejted orcádat tőlek, 
Megrettennek és ottan ledőlnek. 
Ha lehelletit megvonszod azoknak, 
Ottan elhullnak és porrá változnak. 
De ha rájok lehellesz ismétlen,
Legottan mind megélednek szépen,
Mert tetőled ők megelevenednek, 
104:16.
Az Úrnak légyen örök tisztesség, 
És övé légyen minden dicsőség! 
Örvend az Úr ő csuda dolgaiban, 
Gyönyörködik ő minden munkáiban. 
Tekintésétől a föld megrémül, 
És az ő haragjától megrendül; 
Reszketvén a nagy hegyek füstölögnek, 
Hogyha az Úrtól ők megillettetnek.
104:17.
Dícséretet az Úrnak éneklek, 
Valamíg én e világon élek; 
Az Úr Istent én egész életemben 
Dícsérem és áldom szép éneklésben. 
De viszontag azt kérem őtőle, 
Hogy éneklésem jókedvvel vegye, 
És aztán teljes szívből örvendezek, 
Szép énekeket mondván szent nevének.
105:1.
Adjatok hálát az Istennek, 
Imádkozzatok szent nevének! 
Hirdessétek dícséretét :/: 
És minden jótéteményét!
Beszéljétek a nép előtt 
Nagy csudáit, melyeket tött!
105:2.
Néki vígan énekeljetek,
Sok csuda dolgát dícsérjétek! 
Magasztaljátok szent nevét, :/: 
Kik szívből félitek őtet! 
Örvendjen azoknak szívek, 
Kik az Úrról emlékeznek!
105:3.
Keressétek e kegyes Urat 
És az ő színét és hatalmát! 
Meggondoljátok dolgait, :/:
Ne felejtsétek csudáit! 
Ítéletit hirdessétek, 
Melyek ő szájából jöttek!
105:23.
Népét vígsággal ő kihozta, 
Választott népét vígasztalta. 
A pogányok tartományát, :/: 
Ezeknek adta országát, 
Mit kezükkel munkálkodván
Szerzettek volt ez országban.
105:24.
Ezt nékiek azért mívelte, 
Hogy gondjuk légyen törvényére, 
Hogy fogadják meg ő szavát, :/: 
Megtartsák parancsolatát, 
És örökké megőrizzék, 
Melyért dícséret Istennek!
106:1.
Az Urat áldjátok, mert jó, 
Irgalma örökkévaló! 
Vajjon kicsoda mondhatná ki 
Az ő nagy erős hatalmát? 
Sok és nagy az ő dícséreti, 
Melynek ki tudhatná számát?
106:2.
Boldog, aki az Úr szavát, 
Megőrzi parancsolatát. 
Uram, énrólam emlékezz meg! Népedhez 
való kedvedért, 
Kérlek, engemet látogass meg 
Üdvözítő szerelmedért!
106:3.
Javaival hogy élhessek 
Te választott híveidnek, 
És hogy szívem örvendezhessen 
Örömén a te népednek, 
És örökséged örömében 
A te népeddel örvendjek.
106:26.
Az Úr felmagasztaltassék, 
Istene az Izráelnek: 
Dícsértessék az ő szent neve! 
És hogy örökké úgy legyen, 
Minden nép ígyen szóljon erre: 
Az Úrnak dicsőség! Ámen.
107:1.
Dícsérjétek az Urat, 
Mert nagy ő jóvolta, 
És örökké megmarad 
Az ő nagy irgalma. 
Akik megváltattak 
Ő általa kegyesen, 
Kíntól megtartattak, 
Őtet dícsérjék híven.
107:2.
Kiket ő támadatról 
És napenyészetről, 
Dél felől és északról 
Bégyűjte sok földről, 
Kik a szörnyű pusztán 
Idestova bujdostak, 
Semmi várost ottan 
Lakásra nem találtak.
107:3.
Holott nekik nem vala 
Ételük, italuk, 
Min lelkük elbágyada, 
Nagy bú szállott rájuk.
Ez ő ínségükben
Istenhez kiáltának, 
Kitől nagy kegyesen 
Megszabadíttatának.
107:4.
És igaz úton őket 
Nagy szépen hordozá, 
Holott lelnének helyet, 
Városra juttatá. 
Ezek hát víg szívvel 
Az Úr Istent dícsérjék, 
Minden népnek széjjel 
Nagy csudáit beszéljék.
107:5.
Hogy a szomjú lelkeket 
Megitatá vízzel, 
És mind az éhezőket 
Bétölté étellel, 
Kik a nagy setétben
Fogságban hevertenek, 
Halálos ínségben 
Nagy vasakat viseltek.
107:6.
Mert az Isten igéit 
Ők meg nem gondolák, 
És az ő jótanácsit 
Megveték, csúfolák, 
Melyért ők keményen 
Megostoroztatának, 
Segedelmük nem lőn, 
Midőn így kínlódnának.
107:7.
De, hogy ő szükségükben 
Kiálták az Urat, 
Megmenté őket menten, 
Viselvén gondjukat. 
Ő nagy hatalmából 
Fölbontá kötelüket, 
Halál árnyékából 
El-kibocsátá őket.
107:8.
Ezek áldják az Istent, 
Dícsérjék kegyelmit, 
Minden nép közt naponként 
Hirdessék csudáit! 
Ő töri föl menten 
Az erős, érc kapukat,
Eltöri nagy könnyen 
Az ő nagy, vas zárjukat.
107:9.
A bolondok kínlódnak 
Az ő bűnük miatt, 
Az Isten haragjának
Érzik bennük súlyát. 
Sem étel, sem ital 
Nem kell semmire nékik, 
Mert a szörnyű halál 
Szemük előtt forgódik.
107:10.
Mihelyt ők kiáltának 
A kegyes Istenhez,  
Tőle megtartatának, 
Lőn nekik kegyelmes. 
Mihelyt ő egy szót szól, 
Megjobbul az erőtlen, 
A beteg meggyógyul, 
Mert megmenti az Isten.
107:11.
Ezek áldják az Istent, 
Dícsérjék kegyelmit, 
Minden nép közt óránként 
Hirdessék csudáit. 
Istennek szívükből 
Áldozzanak hűséggel, 
Csudatételiről 
Énekeljenek széjjel.
107:12.
Hajókon akik járnak 
A széles tengeren, 
Nagy veszélyben forognak, 
Kereskedést űzvén, 
Azok értik dolgát 
És nagy hatalmát látják, 
Számtalan csudáját 
A mélységről gondolják.
107:13.
Hogyha ő a szélnek szól, 
Megindul legottan, 
Nagy hirtelen felzúdul, 
S habokat széjjel hány, 
Melyek felütköznek 
És az eget verdesik, 
Ismétlen ledőlnek; 
Rettegnek, akik nézik.
107:14.
Széjjel úgy tántorognak, 
Mint egy részeg ember, 
Semmihez nem kaphatnak, 
Mert széles a tenger. 
De ha e veszélyben 
Az Istenhez kiáltnak, 
Megmenti kegyesen, 
Hogy ne hánykolódjanak.
107:15.
Jó időt támaszt ismét, 
A tengert enyhíti, 
Felemelt habok vizét 
Szépen lefekteti. 
Ott igen örvendnek 
A tenger csöndességén,  
Ha a partra értek, 
Amit kívántak szintén.
107:16.
Ezek áldják az Istent, 
Dícsérjék kegyelmit, 
Minden nép közt naponként 
Hirdessék csudáit. 
És dícsérjék őtet 
A gyülekezetekben, 
Magasztalják nevét 
A vének seregében.
107:17.
Ő a folyóvizeket 
Szintén kiszárasztja, 
A csurgó kútfejeket
Szárazra fordítja. 
A gyümölcsös földet 
Meddő parlaggá teszi, 
Mert itt sok bűnöket 
Tettek, és azt bünteti.
107:18.
Esőkkel nedvesíti 
A száraz földeket, 
Folyással ékesíti 
A sovány helyeket. 
És az ily földeket 
Adja éhező népnek, 
Hogy itt lakóhelyet 
És várost építsenek.
107:19.
E földet ők bevetik, 
És szőlőt ültetnek, 
És szép fű nevekedik, 
Hasznára a népnek. 
És őket megáldja, 
Hogy szaporodhassanak, 
És fogyatkozása 
Ne legyen a csordáknak.
107:20.
De elfogynak ismétlen, 
És sanyargattatnak, 
Elnyomatnak szertelen, 
És szorongattatnak. 
A fejedelmeket 
Megvetettekké tészi, 
A pusztában őket 
Út nélkül széjjel viszi.
107:21.
Kegyesen fölemeli 
Ő a nyomorultat, 
Cselédit kiterjeszti, 
Mint a sereg nyájat. 
A jók, kik ezt látják, 
Örvendez az ő szívek; 
De szájukat dugják, 
Akik gonoszúl élnek.
107:22.
Akiknek esze vagyon, 
Megnézze ezeket, 
És meglátja jó módon 
Az Isten kegyelmét.
108:1.
Úr Isten, kész az én szívem, 
És azon vagyon én lelkem, 
Hogy tenéked énekeljen, 
Dícséretet zengedezzen. 
Nosza, lantok és citerák, :/: 
Zendüljetek fel muzsikák, 
Mert igyekezem jó reggelen 
Így menni az Úr eleiben. 
108:2.
Dícsérlek, Uram, tégedet 
Minden nemzetségek előtt, 
Tisztellek szép énekekkel 
Minden nép előtt víg szívvel. 
Mert a te kegyelmességed :/: 
A széles égre kiterjed, 
Felségednek szent igazsága 
A felhőket mind felülmúlja.
108:7.
Légy minekünk segítségül, 
Őrizz meg ellenséginktül, 
Mert az emberi segítség 
Hiábavaló epedség. 
Az Isten által minekünk :/: 
Lészen erős győzedelmünk, 
És megszabadít ő bennünket, 
Megtapodja ellenségünket. 
109:1.
Ó, Úr Isten, én dicsőségem, 
Ne hallgass, ne felejts el engem! 
Mert rágalmaz az istentelen, 
Száját reám tátotta szörnyen, 
Hazugságot szól ellenem, 
Nyelvével sérteget engem. 
109:2.
Ok nélkül rólam gonoszt szólnak, 
És nagy ellenségüknek tartnak; 
Azért, hogy én őket szerettem,
Kegyetlenül gyűlölnek engem; 
Én csak Istenhez szüntelen
Fohászkodtam ez ínségben.
109:13.
Irgalmaddal biztatom lelkem,
Szent nevedért őrizz meg engem, 
Mert szegény szűkölködő vagyok, 
Én szívemnek fájdalmi nagyok! 
Ím el kell múlnom hirtelen, 
Mint az árnyék a setétben.
109:15.
Ez én nagy keserűségemben 
Csúfolnak és gyaláznak szörnyen; 
Fejüket rázzák, midőn látnak, 
És engem gúnyolnak, bosszantnak. 
Azért, Úr Isten, segíts meg, 
Nagy kegyességedért tarts meg!
109:17.
Az Úr Istent én az én számmal,
Dícsérem szép énekmondással,
Magasztalom őtet szüntelen, 
Mert ő könyörül a szegényen, 
És azok ellen megtartja, 
Akik ítélik halálra. 
110:1.
Az Úr Isten monda az én Uramnak: 
Ülj az én hatalmamnak jobbjára, 
Míg ellenségidet, kik rád támadnak, 
Zsámolyul vetem lábadnak alá.
110:2.
Az Úr Sionból leküldi pálcádat 
Birodalmadnak erősségére, 
Ellenségid közt mutasd országlásod, 
Uralkodjál a népnek közötte.
110:3.
Dicsőségére a te szentségednek 
A nép örvendez győzedelmeden. 
Oly sok fiaid tenéked születnek,
Mint a hajnali harmat a földön. 
110:4.
Mert az Úr Isten megesküdt tenéked, 
Melyet meg nem bán soha örökké, 
Melkisédeknek rendi szerint (értsed) 
Te vagy a főpap most és örökké. 
110:5.
Az Úr, aki ül a te jobb kezeden, 
Ha megharagszik egykor valóban, 
A hatalmas királyokat erősen 
Hatalmával megrontja legottan. 
110:6.
A pogányokon ítéletit tartja, 
Megtölti a földet holttestekkel, 
Ellenségidnek fejüket megrontja, 
Országa kihat e földre széjjel. 
110:7.
Az úton iszik a tiszta patakból, 
Melynek vize foly nagy harsogással, 
Ennek okáért ő nagy hatalmából
Emeli fejét nagy méltósággal. 
111:1.
Hálát adok, Uram, néked, 
Teljes szívből áldlak téged 
A hívek gyülekezetében; 
Megvallom nagy dicsőséged 
És hirdetem dícséreted
Életemnek minden rendében.
111:2.
Nagyok az Úrnak csudái, 
És aki azt megtekinti, 
Örvendez annak az ő szíve. 
És az ő szent igazsága 
És ő dicső méltósága 
Megmarad mind örök időkre. 
111:3.
Csuda dolgait az Isten 
Szerzette emlékezetben 
Kegyes és irgalmas kedvéből. 
Azoknak ételt ád bőven, 
Akik őtet félik híven; 
Megemlékezik kötéséről. 
111:4.
Népével nagy csudákat tett, 
Hogy a pogányok örökét 
Kezükbe adá őnékiek. 
Merő hűség és tisztaság 
És állhatatos igazság 
Minden dolga az ő kezének. 
111:5.
Igaz minden ő hagyása,
Minden ő parancsolata, 
Melyben semmi változás nincsen. 
Az ő népét ő megmenté, 
És ővélük kötést szerze, 
Mely megmarad minden időben. 
111:6.
Szent és dicső az ő neve, 
És az Úrnak ő félelme 
A jó bölcsességnek kezdete. 
Ki megtartja ő törvényét, 
És megőrzi szent Ígéjét, 
Annak megmarad dícsérete. 
112:1.
Boldog az ember, ki az Istent 
Féli, tiszteli szive szerént, 
És az ő törvényét szereti. 
Nagy lesz e földön ő nemzete, 
Öregbül a hívek serege, 
Mert az Úr megáldja és őrzi.
112:2.
Gazdagsággal őtet meglátja, 
Mellyel bővölködik ő háza, 
Áll igazsága mindörökké. 
A híveknek a sötétségben 
Támaszt világot a jó Isten, 
Hogy láttassék rajtuk kegyelme.
113:1.
Az Urat ti, ő szolgái, 
Dícsérjétek, mert érdemli, 
Áldjátok szent nevét mindnyájan! 
Dícsértessék szent Felsége, 
Most és örökkön örökké 
Ő szent neve áldassék tisztán!
113:2.
Napkelettől enyészetig 
Áldassék neve mindvégig, 
Mert az Úr Isten a mennyekben 
Regnál minden pogányokon,
Nagy dicső hatalma vagyon, 
Mely felülhat a szép egeken. 
113:3.
De ki volna hasonlatos 
E mi hatalmas Urunkhoz, 
Kinél felségesb sehol nincsen?
Aki a mennyből alánéz 
Mindenre, ami van és lesz 
Itt e földön és fenn az égben. 
113:4.
A szegényt porból felveszi, 
És a sárból felemeli, 
Állapotát felmagasztalván.
Felülteti végezetre 
A nagy fejedelmek közé 
Az ő népe közt igazában. 
113:5.
Az asszony szomorúságát 
Ő magtalansága miatt 
Nagy vígasságra megfordítja. 
Gyermekek anyjává tészi, 
Szép fiakkal körülvészi, 
Házát gyümölccsel szaporítja. 
114:1.
Hogy Izráel kijött Egyiptomból, 
Az idegen népnek országából, 
Megtére Jákób háza.
Júdát Isten magának szentelé, 
Az Izráelt országul fölvevé, 
Ő lőn nékie Ura.
114:2.
A tenger ezt látván hátra álla, 
A Jordán vize visszafordula, 
Mind hátra sietének. 
A hegyek szökdöstek, mint a kosok, 
És a halmok, mint a juhbárányok, 
Magasan szökdösének. 
114:3.
Mi lelt téged tenger, mit térsz hátra?
Mi lelt téged Jordán, ki űz vissza, 
Hogy elszaladsz ily igen? 
Mit szöktetek hegyek, mint báránykák, És ti 
halmok, mint a kis juhocskák, Mért 
szöktök ilyen fennen? 
114:4.
Az Úrnak haragos színe előtt, 
Jákób Istene haragja előtt 
Mind e föld megrettenjen! 
Ki a kősziklát tóvízzé teszi, 
Forrásnak útját kőben repeszti 
Hatalmas erejében. 
115:1.
Nem nekünk, Uram, nem nekünk 
engedd, 
Hanem adj nevednek dicsőséget, 
A te nagy hűségedért! 
Mit csúfolnának a pogány népek, 
Mondván: hol vagyon az ő Istenek, 
Ki megmentené őket.
115:2.
De Istenünk ő nagy erejével, 
Amit csak akar, mindent megmível
Mind mennyen és e földön. 
De sok bálványuk a pogányoknak 
Aranyból, ezüstből csináltattak 
Embereknek kezében.
115:3.
Szájuk vagyon nékik, de nem szólnak, 
Szemük vagyon, de semmit nem látnak:
Nincs elevenség bennük. 
Kezük vagyon, de semmit nem fognak, 
Lábuk is vagyon, mégsem járhatnak, 
Nem szólal az ő nyelvük.
115:5.
De te, Izráel, Istenben bízzál, 
És az Úr Istenhez ragaszkodjál: 
Ő paizsod tenéked! 
Áronnak háza, Istenben bízzál, 
A nagy Úr Istenhez ragaszkodjál: 
Ő megsegíthet téged!
115:6.
Istenfélők, bízzatok Istenben, 
Higyjetek az ő segedelmében, 
Bízzatok e paizsba’! 
Megemlít az Úr, mert szeret minket, 
És Izráelhez nyújtja kegyelmét, 
Áron házát megáldja. 
115:7.
Ő megáldja a kicsinyt, a nagyot, 
Kik őtet félik, mint ő Urokot, 
És kik szolgálják őtet. 
Az Úr titeket bőven megáldjon, 
Sok áldásival megszaporítson, 
És minden nemzedéket! 
115:8.
Megáld a nagy Úr Isten titeket, 
Ki teremté a mennyet és földet 
Minden szép ékességgel. 
Ő magának az eget megtartja, 
Földet az emberfiaknak adja, 
Hogy azt meglakják széjjel.
116:1.
Szeretem és áldom az Úr Istent, 
Mert meghallgatá az én beszédemet, 
Könyörgésemre hajtá kegyes fülét, 
Melyért imádom őtet naponként.
116:2.
Midőn a halál körülvőn engem 
És csaknem szörnyű kötelibe ejte, 
A pokol kínja engemet rettente, 
Nagy volt bánatom és nagy sérelmem. 
116:3.
Segítségül hívám az Úr nevét: 
Lelkemet tartsd meg! – ottan megsegíte; 
Az Úr igaz, hív, és nagy ő jó kedve,
Ő megőrzi az együgyűeket. 
116:4.
Nagy nyavalyámban mikor én valék, 
Ottan megmenté nyomorult életem. 
Légy csendességben te azért, én lelkem, 
Látván kegyelmét szent felségének! 
116:5.
Te megmentél a haláltól engem,
Szemem sírástól, lábamat eséstül; 
Az élők földén járok szünetlenül 
A te színed előtt, én Istenem. 
116:6.
Hittem Istenben, mikor így szólék, 
Én szegény lelkem vala nagy ínségben, 
És ezt mondám én csüggedezésemben, 
Hogy hazugok már minden emberek. 
116:7.
Mit adjak az Úrnak jótettiért? 
A hálaadó pohárt én felveszem, 
És az Úr jótéteményét hirdetem, 
Szent nevét áldom segítségiért. 
116:8.
Fogadásom az egész nép előtt 
Hálaadással megadom nékie.
A híveknek halála, minden higyje, 
Drágalátos az Úr szeme előtt. 
116:9.
Imádlak téged, Idvezítőmet, 
Ki engem választál szegény szolgádnak; 
Nékem, szolgáló leányod fiának, 
Föloldozád minden kötelimet. 
116:10.
Áldozom néked hálaadással, 
Nevedet minden nép előtt hirdetem, 
És fogadásom, mit előtted tettem, 
Megállom minden előtt vígsággal.
116:11.
A te házadnak ő pitvarában, 
És egész Jeruzsálemben tisztellek.
Vélem együtt az Urat dícsérjétek, 
Alleluját mondjatok mindnyájan!
117:1.
Az Urat minden nemzetek, 
Dícsérjétek minden népek, 
Mert nagy az ő kegyessége, 
Mit rajtunk megerősíte, 
És igazsága mindenha 
Áll és marad. Alleluja.
118:1.
Adjatok hálákat az Úrnak, 
Mert nagy az ő kegyessége, 
És nagy volta szent irgalmának 
Megmarad most és örökre! 
Izráel, bátorsággal mondjad, 
Hogy megáll kegyelmessége; 
Irgalmas voltáról azt valljad, 
Hogy megmarad mindörökre!
118:2.
Mondjad bízvást, Áronnak háza, 
Hogy az Úrnak ő jókedve  
És megmarad irgalmassága 
Most és örökkön örökre. 
Istenfélők, mondjátok mostan, 
Hogy az Úrnak kegyessége 
Megmarad ő teljes voltában 
Ettől fogva mindörökre.
118:3.
Az Úrhoz én nagy ínségemben 
Könyörögvén felkiálték, 
És meghallgata kérésemben, 
Tőle segedelmet nyerék. 
Az Úr Isten vagyon énvélem, 
És tőlem másuvá nem tér, 
Hát kitől kelljen nékem félnem, 
Mit árthat nékem az ember?
118:4.
Jelen vagyon velem az Isten 
Köztük, kik engem segítnek; 
Megvetem őket, félre nézvén, 
Akik engemet gyűlölnek. 
Sokkal jobb az Istenben bízni, 
Hogynem valamely emberben; 
Sokkal jobb benne reménykedni, 
Hogynem a fejedelmekben.
118:5.
Körülvettenek a pogányok, 
De az Úr nevében bízom, 
És oly jó reménységben vagyok, 
Hogy őket mind eltaposom. 
Mint a méhek, úgy körül vettek, 
De őket elverem menten, 
Velük együtt oda lesz nevek, 
Mint aszú tövis a tűzben.
118:6.
Köröskörül fogtak engemet 
És kerengnek körülöttem,  
De én reménylem Istenemet, 
Hogy őket én mind elvesztem. 
Te ellenség, énrám támadtál,
És meg akartál ejteni, 
De csak hiába munkálódtál, 
Mert éltemet Isten őrzi. 
118:7.
Az Úr énnékem erősségem, 
És én őróla éneklek; 
Csak ő énnékem segedelmem,
És én őbenne reménylek. 
A hívek vígan énekelnek 
Az ő hajlékukban széjjel, 
Mert jobb keze az Úr Istennek 
Nagy erős dolgokat mível.
118:8.
Az Úr megmutatja hatalmát,
Jobb karját ha felemeli,
És cselekedik nagy dolgokat, 
Miket nyilván kell dícsérni. 
Én ellenségim megértsétek, 
Hogy az én dolgom ilyetén,
Hogy én meg nem halok, de élek, 
Az Úr dolgait hirdetvén. 
118:9.
Az Úr megbüntete engemet, 
És igen megostoroza, 
De nem akará elvesztemet, 
És a halálnak nem ada. 
Nyissátok meg azért kapuit
Az igazság templomának, 
Hogy bemenvén, nagy dicsőségit 
Dícsérhessem e nagy Úrnak.
118:10.
Mert csak ez kapuja az Úrnak, 
Min a hívek el-bémennek, 
Mik felnyittatnak csak azoknak, 
Kik igazságodban élnek. 
Dícsérlek téged énekekben, 
Hogy engemet megalázál, 
És ismét felvevél kegyesen, 
És engem megszabadítál.
118:11.
E kő, amit a házépítők 
Ítéltek megvetendőnek, 
Az épületbe helyezteték, 
Lőn feje a szegeletnek. 
Ez pedig az Úr Istentől lett, 
Aki ezt ígyen rendelte, 
E dolognak szemeink előtt 
Csudálatos hossza-vége. 
118:12.
E jeles napot őmagának 
Készítette az Úr Isten, 
Azért e nap jelenvoltának,
Vígadva minden örvendjen! 
Kérlek, Uram, hogy megőrizzed 
E te Sionodat mostan, 
Bírjad és szerencséssé tégyed
Mindennémű dolgaiban.
118:13.
Áldott, aki az Úr nevében 
Eljöve nagy dicsőséggel! 
Áldunk, dícsérünk egyetemben 
Az Úrnak háza népével!
Adjatok hálát e nagy Úrnak, 
Mert nagy az ő kegyessége, 
És nagy volta szent irgalmának 
Megmarad most és örökre! 
119:1.
Az oly emberek nyilván boldogok, 
Kik igazsággal járnak életökben, 
Isten törvényére vagyon gondjok, 
És aszerint élnek minden időben,
Szent bizonyságit akik megőrzik, 
És az Istent szívök szerint keresik.
119:2.
Boldogok azok is, mondom nyilván, 
Akik hamisságot nem cselekesznek, 
De mindenkor az Úr útaiban 
Járnak és szent ártatlanságban élnek. 
Meghagytad, hogy a te parancsodat, 
Jól megőrizzük minden mondásodat.
119:3.
Vajha én oly boldoggá lehetnék, 
Hogy járhatnék a te szent útaidban 
És engedhetnék szent törvényednek! 
Ha parancsodat nézhetném valóban, 
És azt szívemben bizonnyal hinném, 
Hogy soha semmi szégyenbe nem esném!
119:4.
Hálát adok néked teljes szívből, 
Hogy megtanítasz te ítéletidre, 
Melyek tiszták minden hiba nélkül! 
Megtartom és gondom lesz törvényidre, De 
kérlek téged, ó, én Istenem, 
Hogy soha örökké ne hagyj el engem!
119:5.
Beszéld meg, mit tégyenek az ifjak, 
Hogy élhessenek ők feddhetetlenül? 
Szent Igéd szerint útjukat szabják. 
Én téged kerestelek szüntelenül; Kérlek, 
Úr Isten, teljes szívemből: 
Eltévelyednem ne hagyj törvényedtől. 
119:6.
A te igédet rejtem szívemben, 
Hogy semmi bűnnel ne bántsalak téged, De 
megmaradjak te ösvényedben, Minden 
dolgomban megtartom törvényed.
Ó, áldott Isten, taníts engemet,
Hogy igazán értsem rendelésedet!
119:7.
Ítéletedet én ajakimmal, 
És a te szádnak ő kegyes beszédét 
Előszámlálom hálaadással, 
Szent kötéseddel biztatom szívemet; 
Bizonyságidon örvendez lelkem,
Mik gazdagságnál kedvesebbek nékem. 
119:8.
Szüntelen nékem gyönyörűségem 
Vagyon csak a te parancsolatidban, 
Te útaidat gyakran említem, 
Hogy el ne essem valaha azokban. 
Szent igazságodban minden kedvem, 
És te ösvényed én el nem tévesztem.
119:9.
Cselekedd ezt szolgáddal kegyesen, 
Hogy én élhessek tovább e világban 
És szent igédet megtartsam híven! 
Én szemeimet nyisd meg világosan, 
Hogy a te törvényed megtekintsem 
És annak csudáit eszembe végyem!
119:10.
Míglen én e földön járok-kelek, 
Ne rejtsd el tőlem parancsolatidat, 
Kívánság miatt mert elepedek, 
Igen óhajtom szent igazságodat! 
Ítéletedhez az én szívemben 
Nagy kívánságom volt minden időben.
119:11.
A kevélyeket, Uram, megrontod, 
Átkozottak és büntetésre méltók, 
Akik megvetik parancsolatod. 
Forduljon el rólam ő gyalázatjok, 
Kik csak azért gyalázzák szolgádat, 
Hogy megőrzöm a te bizonyságidat.
119:12.
A fejedelmek énreám törnek, 
Ha összegyűlnek, de a te hű szolgád 
Szentségét nézi  ítéletednek,
Amely szívemnek igaz örömet ád. 
Bizonyságid nékem vigasságim 
És minden dolgomban tanácsadóim.
119:13.
De lám, a porban hever életem, 
Mintha vitetném majd a koporsóba; 
Szent igéd szerint élessz meg engem! 
Midőn útaimat előszámlálva 
Felkiálték, te legott feleltél; 
Rendelésidre taníts meg jókedvvel. 
119:14.
Add értenem parancsolatidat, 
Hogy elmélkedjem a te csudáidrul! 
És elmémben foglalom azokat, 
Szívem keserűség miatt kibuzdul! 
Ígéreted szerint segíts engem, 
Hogy tőled ismét megerősíttessem! 
119:15.
A hamis útról, Uram, téríts el, 
Törvényeidnek vezérelj útára, 
Min ember járhat szép csendességgel! 
Juttass kegyesen szent igazságodra! 
Ítéletedet én elválasztom, 
És igazságod szemem előtt tartom. 
119:16.
Bizonyságidra hajtom szívemet, 
És életemet a szerint rendelem. 
Szégyenvallástól ments meg engemet! 
Mivel most kitárod bennem én szívem, 
Parancsolatidra lesz nagy gondom, 
És víg örömmel azokat megfutom. 
119:17.
Én Istenem, taníts útaidra, 
Hogy szent törvényedre gondot viseljek, És 
azokat megtartsam mindenha! 
Adj értelmet, Uram, igazgass, kérlek, 
Hogy törvényedet őrizzem híven, 
És mindenkor megtartsam én szívemben. 
119:18.
Vezess, hogy benned leljem örömöm, 
Mutasd meg parancsolatid ösvényét, 
Mert azokban igen gyönyörködöm! 
Te rendelésedre hajtsad szívemet! 
Szent bizonyságid végyem eszembe, 
És ne hagyj esnem telhetetlenségbe! 
119:19.
Fordítsad el az én szemeimet, 
Hiábavalókat hogy ne nézzenek; 
A te utadban éltess engemet! 
Szolgáddal láttasd szent ígéretednek 
Bétöltését, aki téged tisztel 
És mindenkor fél alázatos szívvel. 
119:20.
Végy el rólam minden gyalázatot, 
Melytől én igen félek és rettegek! 
Ítéleteid jók, és azokat 
Én megtanulni igen örvendezek. 
Gyönyörködik törvényedben szívem, 
És igazságban éltess, Uram, engem!
119:21.
Forduljon hozzám, Uram, kegyelmed, 
És segedelmed adjad, hogy láthassam! 
Ígéretedből vélem ezt tegyed, 
Hogy szájukat azoknak bedughassam, 
Akik engemet gyaláznak szörnyen, 
Mert bízom a te szent ígéretedben!
119:22.
Szent igaz igéd ne vedd el tőlem, 
Hogy az mindenkor legyen az én számban! 
A te beszéded én reménységem, 
Te törvényedet szívemben foglalván. 
És azt megtartom én minden módon,
A szerint élvén most és mindenkoron. 
119:23.
Szüntelen járok én nagy örömmel, 
Mert parancsolataidat követem; 
Szívem mindenkor azokra szemlél. 
A királyok előtt bízvást beszélem 
A te bizonyságidat, melyektől 
Meg nem rettenek, nem félek szégyentől. 
119:24.
Gyönyörködöm a te törvényedben, 
Szent parancsolataidat szeretem 
Mindenek felett egész éltemben. 
Én kezeimet készen felemelem 
A te kedves parancsolatidra, 
És én azokról beszélek mindenha.
119:25.
Gondold meg azt és jusson eszedbe, 
Amit szolgádnak egyszer megígértél, 
Jó reménységet adván szívembe!
Minden ínségben vagyok bátor szívvel, 
Mert szent beszéded bizony engemet 
Megújít és megtartja életemet. 
119:26.
A kevély népek csúfolnak engem
És nevetnek, de nem gondolok vélek, 
Hogy törvényedet azért megvetném, 
De a te ítéletidre tekintek, 
Melyeknek örök voltát jól tudom, 
És magamat azokkal vigasztalom. 
119:27.
És miként az istentelen népek, 
Kik elszakadtak a te törvényedtől, 
Gondolatimnak nagy bút szereznek: 
Emlékezésem a te szerzésedről 
Ének volt nékem nagy örömömben, 
Bujdosásimnak minden ő helyökben. 
119:28.
Sem éjjel, sem nappal meg nem szűnöm 
A te nevedről gyakran emlékezni; 
Szent parancsolatidat keresem, 
Főképpen erre szoktam vágyakozni. 
Minden előtt magamban elszántam, 
Hogy a te törvényedet én megtartsam. 
119:29.
Hiszem, te vagy az én örökségem, 
Teljes erőmmel azért azon lészek, 
Hogy a te igédet megőrizzem. 
A te színed előtt szívből könyörgök: 
Kegyelmezz meg, Úr Isten, énnekem, 
Mert ígéreted megvigasztal engem! 
119:30.
Jól meggondolom az én utamat, 
Hogy a jó útról el ne tévelyedjem; 
Arra vezérlem minden gondomat, 
Bizonyságidra lábamat térítem. 
Igen sietek, nem kések semmit, 
Hogy megtarthassam szent parancsolatid. 
119:31.
Megfosztottak az istentelenek, 
Elpusztítának, de mindazonáltal 
Törvényid tőlem nem felejtetnek.
Még éjfélkor fölkelek vigassággal 
És tégedet dicsérlek és áldlak
Ítéletiért szent igazságodnak. 
119:32.
Az oly népekhez adom magamat,
Kik téged félnek és tereád néznek 
És megtartják parancsolatidat. 
Bőségével te kegyelmességednek 
Teljes e világ, azért, én Uram, 
Szent törvényedre tőled taníttassam! 
119:33.
Íme, szegény szolgáddal sok jót től, 
Szent ígéreted szerint megsegítél, 
Min most is örvendek tiszta szívből. 
Taníts és áldj engem jó értelemmel! 
Engedd meg nékem ismeretedet, 
Mert igaznak ismerem törvényedet. 
119:34.
Minekelőtte megbűntettetném, 
Az igaz utat elvétettem vala, 
Most életem igédhez rendelem, 
Szorgalmatossággal tekintek arra. 
Uram, jókedvű vagy és irgalmas, 
Azért szerzésedre engemet oktass. 
119:35.
A kevélyek rólam hamisságot 
Költnek, de én a te szent törvényedet, 
Megőrizem parancsolatidat. 
Kövér ő szívük és megkeményedett, 
Én pedig a te szent törvényedben 
Gyönyörködöm mind egész életemben. 
119:36.
Jómra lett nékem, hogy megalázál, 
Hogy megtanuljam a te törvényedet, 
Min igyekezem nagy óhajtással. 
Aranyt, ezüstöt és egyéb effélét, 
Mit az emberek nagyra becsülnek, 
Törvényedhez képest tartok semminek. 
119:37.
Kezeiddel formáltál engemet, 
Taníts meg azért parancsolatidra, 
Hogy törvényidnek tudjam értelmét. 
És ezen indulnak nagy vigasságra 
Az istenfélők, látván e dolgot, 
Hogy igédbe vetem bizodalmamat. 
119:38.
Igaz vagy, Uram, ítéletidben, 
Tudom, hogy senkit nem büntetsz méltatlan, 
Engem is méltán büntetsz eképen. 
Kérlek, cselekedjed ezt irgalmadban, 
Hogy én megvigasztaltassam megint 
Szolgádnak mondott ígéreted szerint! 
119:39.
Nagy irgalmadat mutasd meg nekem, 
Hogy éljek, mert csak a te törvényedbe’ 
Vagyon minden én gyönyörűségem. 
A kevélyek essenek szégyenségbe, 
Kik engem hamis okkal terhelnek, 
De én a te törvényedről beszélek. 
119:40.
Térjenek hozzám mostan mindenek, 
Kik téged félnek, törvényed tisztelik 
És a te bizonyságidnak hisznek! 
Tiszta én szívem, el sem tévelyedik, 
De megtartja a parancsolatot, 
Hogy ne valljak szégyent, se gyalázatot. 
119:41.
Lelkem elfogy nagy kívánságában, 
Midőn várom a te segedelmedet;
Bízván igédnek fogadásában. 
Ugyan elfárasztom az én szememet 
Nagy várakozás miatt, így szólva: 
Mikor vigasztalsz meg engem valóba’? 
119:42.
Noha én csaknem hasonló vagyok 
Füstön elaszott, megszáradt tömlőhöz, 
Szerzésidre mégis gondot tartok. 
Míglen kell várnom, mikor látsz ügyemhöz? 
Míg halasztod el ítéletedet, 
Ha bünteted meg ellenségeimet? 
119:43.
A kevélyek, kik szent törvényedet 
Megvetik, titkon nekem vermet ásnak,
De ha tekintjük szent szerzésidet, 
Parancsolatid mind jók és igazak. 
Nagy méltatlanul kergetnek engem, 
Tarts meg azért és légy én segedelmem! 
119:44.
Csaknem elvesztének ők engemet, 
És majd ugyan eltörlének e földről, 
Mégsem hagyom el szent törvényedet, 
Tartsd meg éltemet kegyelmességedből, 
Hogy megtartsam Felséged kötésit, 
És megőrizzem minden bizonyságit. 
119:45.
Mindörökké, Uram, a te igéd 
Megáll és megtart a magas mennyekben, 
Azonképpen isteni hűséged 
Megmarad örökre minden időben, 
Mint az álló föld, mit te fundáltál, 
Mely ő helyében mindenkoron megáll. 
119:46.
Mind ma és mindörökké megállnak, 
Amiket te rend szerint teremtettél, 
És teneked mindenek szolgálnak. 
Hogyha magamat a te törvényeddel 
Nem vigasztaltam volna, már régen 
Elvesztem volna én nagy ínségemben. 
119:47.
Nem felejtem el szent törvényedet, 
És gondot tartok parancsolatidra, 
Mert te azokban éltetsz engemet.
Tekints, Uram, kegyelmesen szolgádra! 
Légy segítségem, mert tied vagyok, 
És törvényidnek őrzésire vágyok. 
119:48.
Istentelenek énreám titkon 
Leselkednek és törnek életemre. 
Én elmélkedem bizonyságidon, 
És minden dolgot ha megnézek végre, 
Látom, hogy mindenek elmúlandók, 
De a te törvényid megmaradandók. 
119:49.
Nagy szerelmem vagyon törvényedhez, 
Melyről naponként örömest beszélek, 
Mert ez nékem víg örömöt szerez; 
Te parancsolatid bölcsebbé tésznek
Engemet minden ellenségimnél, 
Mert soha tőlem ők nem távoznak el. 
119:50.
Tudósabb vagyok tanítóimnál, 
Akiket már nagy bölcseknek tart minden, 
Mert bizonyságod elmémben megáll. 
Még a véneknél is bölcsebb vagyok én, 
Mert te törvényed szem előtt tartom, 
És elmémet attól el nem fordítom. 
119:51.
Minden hamis utat elkerülök, 
Lábam ne járjon a gonosz ösvényen; 
Igéd megtartásának örülök, 
Ítéletidet tekintem szüntelen. 
Azoktól soha el nem távozom, 
Kik által én tetőled taníttatom. 
119:52.
A te beszéded ékes és drága,
Még a méznél is édesebb én számban, 
Kimondhatatlan gyönyörű volta. 
Igédben van bölcsességem fundálván; 
Bölcsességemet abban keresem, 
A hamisságnak ösvényét gyűlölöm. 
119:53.
Óránként fáklyám nékem szent igéd, 
Mely világot tart nékem útaimban, 
Hogy egyenesen járjam ösvényed, 
Amelyen én járhatok bátorságban. 
Megesküszöm és néked megállom, 
Hogy igazságodnak jussát megtartom. 
119:54.
Felette igen megnyomorodtam, 
Enyhíts meg és végy fel engem ismétlen, 
Amint nekem megígérted, Uram! 
Az áldozat, mit szájam neked tészen, 
Kérlek, hogy légyen kedves tenálad, 
Ítéletedet én tudtomra adjad!
119:55.
Oly nagy veszélyben forog életem, 
Hogy tenyeremben hordozom lelkemet, 
Szent törvényedet mégsem felejtem. 
A hitlenek, kik gyalázzák nevedet, 
Tőrt vetnek nékem mindenütt széjjel, 
Szent szerzésidtől mégsem távozom el. 
119:56.
Bizonyságidat örökül bírom, 
És azokat tartom drága kincsemnek, 
Azokban lesz minden vigasságom! 
Szívemet hajtom a te törvényednek 
Megtartására minden időben, 
És azokat megőrzöm mindvégiglen. 
119:57.
Ösztönösen gyűlölöm azokat, 
Akik mindenkor kétfelé gondolnak,
De szeretem én a te utadat, 
És csak tégedet tartlak oltalmamnak. 
Ígéretedben van reménységem, 
A te szent igéd paizsom énnékem.
119:58.
Gonosztevők, menjetek el tőlem, 
Mert én azt mind meg akarom tartani, 
Amit az Isten parancsol nekem!
Igéd szerint siess engem táplálni, 
Hogy élhessek, légy velem, Úr Isten, 
Ne szégyenüljek meg reménységemben!
119:59.
Légy gyámolom, adj jó békességet, 
Úgy lészen kedves énnékem törvényed, 
Abban keresem én örömömet! 
Az olyakat te mind a földhöz vered,
Kik elhajolnak igazságodtul 
És járnak minden dolgukban álnokul. 
119:60.
Gonoszakat te elvetsz a földről, 
Mint a salakot vagy ércnek szemétjét. 
Szent bizonyságid szeretem szívből! 
Félelmében szívem előtted reszket! 
Testem elepedt nagy rettegésbe’, 
A te kemény ítéletedre nézve. 
119:61.
Pörpatvar nincsen nékem kedvemre, 
És igazságát megadom mindennek; 
Ne adj azért azoknak kezekre, 
Akik engemet szüntelen kergetnek! 
Szolgádat minden jóra vezéreld, 
És a kevélyek ellen védelmezzed!
119:62.
Az én szemeim elfogyatkoztak, 
Úgy nézik, várják te segedelmedet, 
Óhajtják igazságát szavadnak, 
Ne késsél, Uram, segíts meg engemet! 
Szegény szolgáddal tégy kegyelmesen, 
Taníts igédre, oktass törvényedben!
119:63.
Szolgád vagyok, adj értelmet nekem, 
Hogy érthessem a te bizonyságidat, 
És jó értelmében gyönyörködjem!
Ideje, Uram, hogy láttasd dolgodat, 
Mert helye nincs már az igazságnak, 
A te törvényid mind eltiportatnak. 
119:64.
Azért a te szent tanításidat 
Tiszta aranynál is inkább szeretem, 
Mindennél feljebb tartom azokat, 
Életemet én a szerint rendelem, 
Mert igaznak tartom mindenképpen, 
A hamis ösvényt gyűlölöm erősen. 
119:65.
Rakvák bizonyságid nagy csudákkal, 
Hogy azért megtarthassam én szívemben, 
Azon igyekszem nagy buzgósággal. 
A te igéd, ha kik veszik eszükbe, 
Setét szíveket megvilágosít, 
Együgyűeket bölcsességre tanít. 
119:66.
Felfohászkodom gyakran én számmal, 
Mert én azt nagy szívem szerint kívánom, 
Hogy törvényedet értsem bizonnyal. 
Tekints reám és könyörülj szolgádon! 
Irgalmazz nékem, lám, nagy jókedved 
Azokhoz, akik szeretik szent neved!
119:67.
Szent igédben vezéreld utamat,
És őrizz meg engem a hamisságtól, 
Hogy az rajtam ne vegyen hatalmat; 
Ments meg a népek nyomorgatásától, 
Hogy törvényedet örömmel nézzem 
És parancsolatidat megőrizzem. 
119:68.
Világosítsd meg orcád szolgádon, 
És taníts meg, hogy én jól meggondoljam, 
Beszéded engem mire tanítson! 
Könnyhullatásom szememből azértan
Mint patak ömlik, mert hogy a népek 
Becsületet nem tesznek törvényednek. 
119:69.
Summa szerint, Uram, te igaz vagy 
Mindennémű te cselekedetedbe’, 
Ítéletednek igazsága nagy. 
Te igazságod vehetik eszükbe, 
Bizonyságidat akik megnézik,
És parancsolatidat megőrizik. 
119:70.
Megöl a bú nagy indulatomban, 
Midőn tekintem a te szent igédet, 
Hogy az ellenség csúfolja bátran, 
És elfelejti minden beszédidet. 
A te szent igéd igen szép tiszta, 
Szolgád azért szereti és megtartja. 
119:71.
Én kicsiny és megvettetett  vagyok, 
De mégsem felejtem el törvényedet, 
Sőt mindenütt arra gondot tartok. 
Szent igazságidnak nem látják végét, 
Mert mindörökké ők megmaradnak; 
Törvényed törvénye az igazságnak. 
119:72.
Én kergettetem, vagyok ínségben,
De nem gondolván semmi nyavalyámmal, 
Nagy örömöm van te törvényedben.
Te igazságod mindörökké megáll, 
Melyet jelents meg nekem kegyesen, 
És bátorságos leszek életemben. 
119:73.
Teljes szívből hozzád esedezem, 
Uram, hallgass meg engem kegyelmesen, 
Hogy rendelésidet megőrizzem! 
Kérlek, szabadíts meg engem, Úr Isten,
És legottan igyekezem azon, 
Hogy bizonyságid megtartsam jó módon. 
119:74.
Gyakorta reggel virradat előtt 
Könyörgésemben tehozzád kiáltok, 
Igédbe vetvén reménységemet.
Előbb, hogynem elmennek a virrasztók, 
Az én szemeim vigyáznak, néznek, 
És a te szent igédről elmélkednek. 
119:75.
Kegyességedért halld meg beszédem, 
Tartsd meg életem a te jóvoltodból, 
Hadd vidámuljon meg az én szívem, 
Mert sok hitetlen nép énreám tódul,
És engem szertelen sanyargatnak, 
De a te törvényedtől távol vannak. 
119:76.
De te énhozzám, Uram, közel vagy, 
És te igédből tudom réges-régen: 
Szent törvényednek igazsága nagy, 
Te bizonyságid fundáltattak szépen. 
Hogy örökké megmaradnak, tudom, 
És jól értem, azért nyilván kimondom. 
119:77.
Vedd eszedbe én nagy ínségemet, 
Én nyavalyámból, Uram, szabadíts meg, 
Mert nem felejtem el törvényedet! 
Fogadd fel ügyemet és védelmezz meg, 
Megtekintvén szent ígéretedet, 
Éltess a te szent igéddel engemet! 
119:78.
A gonoszoktól, minden meghiggye, 
A segítség s üdvösség távol vagyon, 
Mert ők nem néznek szent szerzésidre. 
Szent irgalmasságod nagy mindenkoron! 
Uram, tarts meg engemet, hogy éljek 
Nagy igazságából ítéletednek. 
119:79.
Bizonyságidat én nem hagyom el, 
Noha énreám nagy sok népek törnek, 
Kik gyűlölnek és kergetnek széjjel; 
Ó, mily sérelmes ez az én szívemnek, 
Hogy ellenségi az igazságnak  
A te igéddel semmit nem gondolnak!
119:80.
Törvényidet én igen szeretem, 
És soha el nem távozom azoktól; 
Kegyességedből tartsd meg életem! 
Te igaz beszéded mindent felülmúl; 
Szent ítéleti igazságodnak 
Mostan és mindörökké megmaradnak. 
119:81.
Űznek, kergetnek a fejedelmek, 
Noha senkinek semmit nem vétettem; 
Szent igédtől szívemben rettegek, 
Ígéretedben örvendez én lelkem, 
Mint aki talál nagy gazdag prédát, Avagy 
mint aki nyer sok drága marhát. 
119:82.
A hazugságot igen gyűlölöm,
Semmit e földön inkább nem utálok, 
De a te törvényedet szeretem,
És igazságán oly igen vigadok, 
Hogy meggondolván ítéletedet, 
Naponként hétszer dicsérlek tégedet. 
119:83.
Nagy békességük vagyon azoknak, 
Kik szeretik a te szent törvényedet, 
Semmi veszélyben el nem botolnak. 
Várom, Uram, a te üdvösségedet! 
Abban forgatom minden gondomat, 
Hogy cselekedjem parancsolatidat.
119:84.
Bizonyságidra gondot tart lelkem, 
Mert én oly igen szeretem azokat, 
És én csak azokban gyönyörködöm, 
Rendelésidben gyakorlom magamat. 
Előtted vagyon minden életem, 
Nincsen elrejtve tőled én ösvényem. 
119:85.
Zengő kiáltásom jusson hozzád, 
És igazságodat adjad értenem, 
Mint szent igédben te felfogadtad! 
Jusson elődbe én esedezésem, 
Szabadíts meg minden ínségemből,
A te régen tett szent ígéretedből!
119:86.
Ha én megtanulom szerzésedet, 
Az én ajakimmal dicsérlek téged, 
Hirdeti nyelvem te szent igédet, 
Mert minden törvényed és ígéreted 
Merő hűség és tiszta igazság, 
Nem találtatik abban semmi hívság. 
119:87.
Ments meg, Uram, engem kezeiddel, 
Légy erősségem, segedelmem nékem, 
Mert törvényedet szeretem szívvel! 
Üdvözítésed várom, én Istenem, 
Melyben vetettem reménységemet, 
Mert igen kedvelem szent törvényedet. 
119:88.
Éltét csak azért kívánja lelkem, 
Hogy ő tégedet, Uram, dicsérhessen, 
Ítéleted légyen segedelmem! 
Mint elveszett juh bujdosom e földön. 
Uram, keress meg engem, szolgádat, 
Nem felejtem el parancsolatidat!
120:1.
Én az Úr Istenhez kiálték, 
Mikoron nagy ínségben valék, 
És be nem dugá az ő fülét. 
Hallgasd meg Uram, kérésemet! 
A népeknek hazug szájától, 
Hamis nyelvek gyalázatjától,
Életemet e veszélytől 
Tartsd meg kegyelmességedből!
121:1.
Szemem a hegyekre vetem, 
Onnan felül nékem 
Minden segedelmem. 
Isten az én reménységem, 
Ki az eget formálta 
És e földet alkotta. 
121:2.
Lábad botlani nem hagyja, 
És aki rád vigyáz, 
Nem szunnyadozik az 
Izráelnek vigyázója, 
Mert az nem aluszik el, 
De rájuk gondot visel.
121:3.
Az Úr téged megőrizzen, 
Kezet rád terjesztvén
Árnyékkal befedjen! 
Hogy a nap ő hévségében, 
Néked ne ártson éjjel 
A hold az ő fényével!
121:4.
Az Úr őrizze örökké 
Lelkedet esettől, 
Mentse meg veszélytől! 
Az Úr híven megőrizze 
A te kimenésedet 
És te bejövésedet!
122:1.
Örülök az én szívembe‘ 
E kívánatos hírt hallván,:/: 
Hogy mi bémégyünk ezután 
Az Isten lakó helyébe, Jeruzsálem, 
kapuidban:/: 
Mi lábainkkal megállván.
A Jeruzsálem jól megépült 
Sok ékes épületekkel,:/:
Holott szép polgári renddel 
Mindenféle nemzet egybegyült.
122:3.
Légyen te kőfalaidban 
Csendesség és jó békesség,:/: 
A község közt egyenesség; 
Jó szerencse házaidban! 
Az én atyámfiaiért:/: 
És ott lakó feleimért 
Adjon Isten jó békességet!
Szentségiért én e helynek, :/: 
Mely szerzetett az Istennek, 
Minden jót kívánok tenéked!
123:1.
Tehozzád szemeimet, Úr Isten
Emelem az égben! 
Mint szolgának szemei nyitva vannak, 
És az Úrra vigyáznak, 
Mint szolgáló leány ő asszonyára 
Tekint minden órába, 
Úgy néznek szemeink az Istenre 
És ő kegyelmére.
123:2.
Kegyelmezz, Uram, kegyelmezz nékünk, 
Mert nincs becsületünk! 
Minden oly szertelenül gyaláz minket, 
Melynél feljebb nem lehet.  
Kevély népek minket szörnyen nevetnek, 
Rajtunk csúfságot űznek; 
Gyalázó szókkal úgy illettetünk, 
Mikkel eltölt lelkünk. 
124:1.
Az Izráel ezt nyilván mondhatja: 
Ha az Isten nem lett volna velünk, 
Ha ő nem lesz vala segítségünk, 
Midőn az embereknek soksága 
Nagy kegyetlen támada ellenünk.
124:2.
Elnyelnek vala ők elevenen, 
Úgy reánk gerjedt vala haragjok. 
Minket teljességgel a nagy habok 
Vízzel elborítnak vala szörnyen, 
Ránk omlanak vala nagy patakok. 
124:3.
A nagy árvíz reánk rohan vala, 
És elnyeli vala életünket. 
Dícséret Istennek, hogy ő minket 
Az ő foguktól megszabadíta, 
Hogy ők meg ne ennének bennünket. 
124:4.
Miképen elszalad a madárka
A madarász tőriből, akképen
Megszabadulánk, a tőrt elszegvén,
Mert életünknek az Úr oltalma, 
Ki mennyet, földet teremtett bölcsen. 
125:1.
Akik bíznak az Úr Istenben 
Nagy hiedelemmel, 
Azok nem vesznek el 
Semminémű veszedelemben. 
Mint a Sion hegye, megállnak, 
Nem ingadoznak.
125:2.
És mint a nagy Jeruzsálemet 
Hegyek körülvették 
És nagy kerítések, 
Akképen Isten az ő népét 
És ő híveit körülveszi,
És megőrizi. 
125:3.
Mert az övéit ő nem hagyja  
A hamis kezében 
És semmi ínségben, 
Hogy ki-ki önmagát megóvja, 
Hogy a hitlen népekkel egybe 
Ne essék bűnbe. 
125:4.
Jelen van a jószívűekkel, 
De a hitleneket 
És ő ösvényüket 
Elhagyja a gonosztévőkkel. 
Ő híveinek békességet, 
Ád csendességet. 
126:1.
Mikor a Siont az Isten 
Fogságból kihozá híven, 
Úgy mentünk, mint egy álomban, 
Víg nevetés volt szájunkban. 
Dicsekedtünk a mi nyelvünkkel, :/: 
És énekeltünk nagy örömmel; 
A pogány közt minden mondta:
Ez nyilván az Isten dolga.
126:2.
Az Úr  mutatá hatalmát, 
Mivelünk tőn nagy csudákat,
Azért őt dícsérjük itten, 
Örvendezzünk szíveinkben! 
Hozd ki, Úr Isten, a többit is, :/: 
Vesd végét ő fogságuknak is, 
Mint az erős zúgó széllel 
Mind e föld megszárad széjjel. 
126:3.
Akik nagy könnyhullatással 
Magot vetnek nagy bánattal, 
Aratáskor azok széjjel 
Aratnak majd víg örömmel. 
Sírva mennek ki a vetésre, :/: 
A magot hintik keseregve, 
De a jó kévéket aztán 
Béhordják nagy vígasságban. 
127:1.
Hogyha ember házat épít 
Isten segedelme nélkül, 
Ott a munka hiába kél. 
Ha Isten nem őrzi népét 
És a várost meg nem óvja, 
Az őrzőknek semmi haszna. 
127:2.
Hiába keltek fel reggel, 
Nagy későn feküdni menvén, 
Alig esztek a kenyérben, 
Mit kerestek verejtékkel, 
Holott kit az Isten szeret, 
Annak könnyen ád eleget. 
127:3.
Akinek gyermeki vannak, 
Szép ajándékkal láttatik, 
Mely az Istentől adatik. 
Kedves áldása az Úrnak: 
Láthatja ő magzatait, 
Önnön méhének gyümölcsit. 
127:4.
Ó, mely drága adományok, 
Hogy az ily apró gyermekek 
Ékesen felnevelkednek, 
És ők szintén olyaténok, 
Mint nyilak a jó kézívben, 
Az erős vitéz kezében.
127:5.
Nyilván boldognak mondatik,
Ki bővölködik azokkal, 
Rakva ő tegze nyilakkal. 
Szégyen ő rajtuk nem esik, 
Ha ellenség a kapuban 
Beidézi szóváltásban.
128:1.
Boldog az ember nyilván, 
Ki az Istent féli, 
Ő útaiban járván, 
Ösvényit kedveli. 
Mert magadat táplálod 
Kezed munkájával, 
Isten megáldja dolgod,
Lát jó állapottal.
128:2.
Házadban feleséged, 
Mint a szőlővessző, 
Szép gyümölcsöt hoz néked, 
Ha eljő az idő. 
Meglátod gyermekidet 
Te asztalod körül, 
Renddel, mint olajvesszőt, 
Kikben szíved örül. 
128:3.
Ez igen szép ajándék, 
Mit az Isten enged 
Az őbenne hívőknek, 
Akiket ő szeret. 
És végre te meglátod 
Fiadnak fiait, 
A Sionnak csudálod 
Nagy szép békességit. 
129:1.
Én ifjúságomtól fogva engem 
Sanyargattak, mondhatja az Izráel, 
Régtől fogván sok bút tettek nékem, 
Mégsem fogyathattak el teljességgel.
129:2.
Széjjel-keresztül az én hátamat 
Megszántották és megszaggatták szörnyen, 
Vontanak rajtam nagy barázdákat, 
Úgy hogy testemben semmi ép tag nincsen. 
129:3.
De az igazságnak jó Istene 
Elszaggatá az ellenség kötelét; 
Kik irígykednek Sion hegyére, 
Nagy szégyenség térítse hátra őket!
129:4.
Mint a hitvány fű, olyak legyenek, 
Amely szokott nőni az eszterhákon, 
Elszáradnak, mielőtt kinőnek, 
Amelyben nincsen sehol semmi haszon. 
129:5.
Min az arató nem talál annyit, 
Hogy egy marokkal valót arathatna, 
Nemhogy köthetne valami kévét, 
Amit az ember ölébe szorítna. 
129:6.
És aki itt elmégyen, ne mondja: 
„A kegyes Isten áldjon meg titeket, 
Ti aratástok légyen szapora, 
Az Úr nevében áldunk benneteket!”
130:1.
Tehozzád teljes szívből 
Kiáltok szüntelen: 
E siralmas mélységből 
Hallgass meg, Úr Isten! 
Nyisd meg te füleidet, 
Midőn téged hívlak, 
Tekintsd meg én ügyemet, 
Mert régen óhajtlak.
130:2.
Ha, Uram, bűnünk szerint 
Minket büntetnél meg: 
Uram, e világ szerint 
Ki állhatna úgy meg? 
De a te irgalmad nagy 
A téged félőkön, 
És te engedelmes vagy, 
Hogy dícsérjen minden.
130:3.
Énnékem reménységem 
Vagyon csak Istenben, 
És bízik az én szívem 
Ő szent igéjében. 
Én lelkem erős hittel 
Az Urat óhajtja, 
Mint a virrasztó éjjel 
A virradtát várja.
130:4.
Izráel az Istenben
Vesd reménységedet, 
Mert szent irgalma bőven 
Nagy messze kiterjedt. 
Megsegít ő mindenben, 
Hívein könyörül, 
Az Izráelt kegyesen 
Kimenti bűnébül.
131:1.
Uram, nem űz nagyra szívem, 
Szemem nem hányom magasan; 
Nem leledzem oly dolgokban, 
Mik felülhaladnak engem.
131:2.
De kivetettem szívemből 
Mindennemű kevélységet, 
Mint midőn a kis gyermeket 
Elfogják anyja tejétől. 
131:3.
Hogyha olyanná nem lettem, 
Mint az együgyű kis gyermek, 
Kit a csecs mellől elvesznek, 
Meg se kegyelmezz énnékem.
131:4.
Izráel, az Úr Istenben 
Vessed minden reménységed! 
Megtartódnak őtet higgyed 
Mostan és minden időben!
132:1.
Emlékezzél meg, Úr Isten,
Dávidról és ínségéről, 
Ki néked megesküdt szívből, 
És fogadást tett hűségben 
Az Úrnak, kit Jákób tisztöl.
132:2.
Ezt, úgymond, én fölfogadom, 
Hogy nem megyek be házamba, 
Se le nem fekszem ágyamba, 
Szemeimet be sem hunyom, 
Szempillámat le sem zárva;
132:3.
Nyugalmam addig nem leszen, 
Míglen helyet nem keresek
A Jákób nagy Istenének, 
Holott sátort szerzek szépen, 
Hol dicsősége lakozzék.
132:7.
A Dávidnak az Úr Isten 
Megesküdt mint szolgájának, 
És ő bízvást hihet annak: 
Ím, a te nemzetedből én 
Székedre királyt állatok!
132:8.
És aztán a te gyermekid 
Megtartják én kötésemet, 
És bizonyságtételimet, 
És örökké a te székid 
Megülik, mint örökjüket.
132:9.
Mert e Siont az Úr Isten 
Választá lakóhelyének, 
Mondván: e hely kell kedvemnek, 
Itt lakom minden időben; 
Ez helye jótetszésemnek.
132:10.
Én őket megelégítem, 
Kenyért adok a szegénynek, 
Ruhájába üdvösségnek 
Papjait felöltöztetem; 
Örömük lesz a híveknek.
132:11.
Fölnevelem ez egy magvát 
Az én szolgámnak, Dávidnak, 
Kit én fölkentem magamnak. 
Fölkészítettem lámpását, 
Hogy lássa világát annak.
132:12.
De viszont ő ellenségit 
Öltöztetem nagy szégyenben, 
Midőn a koronát fején 
Meglátják, és dicsőségit, 
Hogy megvirágzik ékesen.
133:1.
Ímé, mily jó és mily nagy gyönyörűség
Az atyafiak közt az egyenesség, 
Ha békével együtt laknak. 
Mint a balzsamolaj, ők olyanok! 
Megáldja az Úr az ilyeneket, 
Nékik ád hosszú életet.
134:1.
Úrnak szolgái mindnyájan, 
Áldjátok az Urat vígan, 
Kik az ő házában éjjel 
Vigyázván, vagytok hűséggel.
134:2.
Felemelvén kezeteket, 
Dícsérjétek Istenteket,
Szívből néki hálát adván, 
Őt áldjátok minduntalan!
134:3.
Megáldjon téged az Isten 
A Sionról kegyelmesen, 
Ki teremtette az eget, 
A földet és mindeneket!
135:1.
Áldjátok az Úr nevét,
Akik neki szolgáltok! 
Magasztaljátok őtet, 
Kik hív szolgái vagytok, 
Kik állotok házában 
És jártok tornáciban.
135:2.
Dícsérjétek, mert jó ő, 
Áldjátok ő szent nevét, 
Mert ő igen jókedvű! 
Jákóbot, mint ő népét, 
Izráelt elválasztá, 
Örökévé foglalá.
135:3.
Mert tudom, hogy ez Isten 
Erősb más isteneknél, 
Hatalma nagy mindenen; 
Isteni beszédével
Amit akar az égen, 
Megtészi földön, vízen.
135:4.
Ki e világ végitül 
Támaszt terhes felhőket, 
Villámokat küld felül,
Midőn bocsát esőket; 
Szeleit rejtekükből, 
Kiküldi erejéből.
135:8.
Megáll örökké neve 
És szent emlékezete. 
Ítéli hatalmában, 
Népét igazságában; 
Szolgáinak az Isten 
Megkegyelmez kegyesen.
135:9.
A pogányok bálványi 
Ezüstből és aranyból 
Kézzel szoktak öntetni,
Csak semmik, bár nézd meg jól. 
Szájukkal ők nem szólnak, 
Ő szemükkel nem látnak.
135:10.
Nem hallanak fülükkel, 
Az ő szájuk nem lehell. 
Hozzájuk mind hasonlók 
Az ily képet formálók, 
Kiknek ő reménységek 
Efféle bálványképek.
135:12.
Kik az Urat félitek,
Szent nevét dícsérjétek! 
A Sionról áldjátok 
És őt magasztaljátok 
Az ő lakóhelyében, 
A szent Jeruzsálemben!
136:1.
Dícsérjétek az Urat, 
Mert ő jókedvet mutat, 
És az ő kegyessége 
Megmarad mindörökre.
136:2.
Áldjátok Istenteket, 
Isteneknek Istenét, 
Mert az ő kegyessége 
Megmarad mindörökre.
136:3.
Dícsérje őtet minden, 
Mert nagy csudákat teszen, 
És az ő kegyessége 
Megmarad mindörökre.
136:4.
Minden őt magasztalja, 
Mert ő Uraknak Ura, 
És az ő kegyessége 
Megmarad mindörökre.
136:5.
Ki a mennyet teremté 
És bölcsen ékesíté, 
Mert az ő kegyessége 
Megmarad mindörökre.
136:6.
Aki a széles földet 
Szerzette a víz felett, 
És az ő kegyessége 
Megmarad mindörökre.
136:7.
Ki nagy szép lámpásokat 
Fenn az égen alkotott, 
És az ő kegyessége 
Megmarad mindörökre.
136:8.
Nappal vezérlésére 
A napfényt teremtette, 
És az ő kegyessége 
Megmarad mindörökre.
136:16.
Népét vezérlé híven 
Szörnyű nagy kietlenben, 
És az ő kegyessége 
Megmarad mindörökre.
136:17.
A királyokat széjjel 
Megrontá kezeivel, 
És az ő kegyessége 
Megmarad mindörökre.
136:18.
Erős fejedelmeket 
Ő megölt és elvesztett, 
És az ő kegyessége 
Megmarad mindörökre.
136:23.
Megemlékezék rólunk, 
Látván nyomorúságunk, 
És az ő kegyessége 
Megmarad mindörökre.
136:24.
Ellenségünk kezéből 
Megmente jókedvéből, 
És az ő kegyessége 
Megmarad mindörökre.
136:25.
E földön minden testet 
Táplál és bőven éltet, 
És az ő kegyessége 
Megmarad mindörökre.
136:26.
Áldjátok az Úr Istent 
Minden népek naponként, 
Mert az ő kegyessége 
Megmarad mindörökre.
137:1.
Hogy a babiloni vizeknél ültünk,
Ott mi nagy siralomban keseregtünk
A szent Sionról megemlékezvén, 
Melynél gyönyörűségesb hely nincsen. 
A nagy búnak és bánatnak miatta 
Hegedűnket függesztettük fűzfákra.
137:2.
Akik minket fogva tartottak, kértek, 
Hogy valamit hegedülnénk nékiek, 
És mondanánk sioni éneket. 
Felelvén mondtuk: Miképpen lehet? 
Hogy dícsérhetnénk az Úr Istent vígan, 
Énekelvén ez idegen országban?
137:3.
Íme, neked én azt nyilván felelem, 
Hogy hegedülésemet elfelejtem 
Előbb, hogynem a Jeruzsálemet. 
Míg e fogságban tartnak engemet, 
Inkább ínyemhez ragadjon én nyelvem, 
Ha Jeruzsálemre nem óhajt szívem!
137:4.
Az Édom fiairól emlékezzél, 
És nékiek azt, Uram, ne engedd el, 
Amit ők akkoron kiáltottak, 
Midőn Jeruzsálemet rontották:
”Fosszad, fosszad Jeruzsálemnek népét, 
Földig lerontsad minden épületjét!”
137:5.
Te, Babilonnak leánya, meghigyjed,
Hogy végre még por-hamuvá kell lenned! 
Boldog, aki tenéked e dolgot, 
Megfizeti e méltatlanságot, 
Ki öledből gyermekidet kirántja, 
És az erős kősziklához paskolja!
138:1.
Dícsér téged teljes szívem, 
Én Istenem, Hirdetem neved. :/: 
Dícsérlek istenek felett 
Én tégedet, Mert azt érdemled. 
És a te szent-egyházadban 
Imádkozván Neved tisztelem,
Áldásodra én kész vagyok, 
Hálát adok Neked, Istenem.
138:2.
Öregbül nagy dicsőséged, 
Mert megtészed, Amit megmondasz. :/:
Ha könyörgök ínségemben, 
Engem menten Megszabadítasz. 
Téged minden földön lakók, 
Nagy királyok, Uram, dícsérnek, 
Mert szent igéd tiszta voltát, 
Igazságát Eszükbe vették.
138:3.
Ez Urat, ki felségesen 
Csudát teszen, Felmagasztalják. :/: 
Mondván: nagy ő dicsősége,
És ereje, Őt azért áldják. 
Mert noha ül nagy magasan, 
De lát nyilván Alatt valókat; 
Magas dolgokat is könnyen, 
Lát élesen, Mind fent, mind alatt.
138:4.
Mindennemű szükségemben, 
Ínségemben Megerősítesz; :/: 
Láttukra ellenségimnek, 
Kik gyűlölnek, Engem megmentesz. 
Amit az Úr egyszer végez, 
Az jó véghez megyen mindenütt. 
Jókedved megáll: ne hagyd el, 
Sőt végezd el Kezed munkáit!
139:1.
Uram, te megvizsgálsz engem, 
Megismersz mindent énbennem, 
Vagy állok, ülök, vagy megyek,
Mind tudod, amit művelek; 
Valamit gondolok szívemben, 
Te azt mind jól érted messzünnen.
139:2.
Vagy járok-kelek, vagy fekszem,
Te mindenütt vagy körülem.
Jól látod minden útamat, 
Érted minden dolgaimat; 
Egy szó sem jő az én nyelvemre, 
Mit előbb ne tudtál volna te.
139:3.
Köröskörül rajtam minden 
Tőled vagyon teremtetvén, 
Reám bocsátád kezedet, 
Felülmúlja értelmemet. 
Bölcsességed meg nem foghatom, 
Dolgaidon csak álmélkodom.
139:1.
Lelked előtt hová mennék,
Holott elrejtve lehetnék?
Előtted hova szaladjak?
Égbe menjek? Ott talállak!
Ágyamat ha vetném pokolban,
Ott látnálak téged legottan.
139:5.
Ha a hajnal szárnyát venném, 
És az égre emelkedném, 
És elrepülnék nagy messze, 
A külső tenger szélire, 
Ott is meglelnél, Uram, engem, 
Kezedet el nem kerülhetem.
139:6.
Mondék: talán setétséggel
Bétakarózhatom éjjel. 
Az sem lenne használatos, 
Mert még az éj is világos, 
Mely körülem annyira fénylik, 
Hogy nékem fényes napnak látszik.
139:9.
Nálad ismeretes voltam 
Előbb, hogynem formáltattam, 
Hogy még nem voltam, ismertél, 
És napjaimra szemléltél, 
Mik könyvedben voltak felírva, 
Midőn még nem voltak formálva.
139:10.
Mily drágák a te tanácsid,
Ha megnézem gondolatid,
Számtalan soknak találom,
Ha kimondani akarom;
Többnek lelem én a fövénynél,
Mely sok a tengerparton széjjel.
139:14.
Vizsgálj meg és jól próbálj meg, 
Szívemet valóban nézd meg, 
És lásd meg, minémű vagyok! 
Ha gonosz ösvényen járok, 
És ha olyannak találsz engem, 
Vezess a jó útra, Istenem!
140:1.
Szabadíts meg engem, Úr Isten, 
A gonosz csalárd embertől:
Őrizz erőszaktevők ellen, 
Ments meg a vakmerő néptől!
140:2.
Kik csak hamisságot gondolnak 
Mindenkor az ő szívükben, 
És hogy hadakat indítsanak, 
Azon vannak mindenképen.
140:3.
Élesben fenik ő nyelveket 
A kígyónak fúlánkjánál. 
Mint áspis kígyó, egyebeket 
Megsértnek mérges ajkukkal.
140:4.
Ments meg a gonoszok kezébül, 
Akik erőszakot tesznek, 
És igyekeznek szüntelenül, 
Hogy engemet megejtsenek.
140:5.
A kevélyek tőrt vetnek nékem, 
És mindenütt hálót hánynak,
Kötéllel megvonsszák ösvényem, 
Hogy engem megszorítsanak.
140:6.
Én pedig mondék: Ó, Úr Isten, 
Te vagy én erős Istenem! 
Beszédem végyed füleidben, 
Hallgasd meg esedezésem!
140:7.
Uram, segítség vagy te nékem, 
Mindennémű ínségemben, 
Azért védelmezd meg én fejem 
A hadakozó időben!
140:8.
Ne engedd a hitetleneknek, 
Hogy elővigyék dolgukat! 
Hogy inkább ne kevélykedjenek, 
Rontsd meg gonosz szándékukat!
140:12.
Tudom, hogy Isten a szegénynek 
Felfogja ügyét kegyesen, 
Megkegyelmez az erőtlennek, 
Ő igazságát jelentvén. 
140:13.
Az igazak szép énekekkel 
Dícsérik te szent nevedet, 
És örökké jó reménységgel 
Megmaradnak színed előtt!
141:1.
Tehozzád kiáltok, Úr Isten, 
Siess énhozzám, ne késsél, 
Mert téged óhajtlak szívvel,
Azért hallgass meg kegyelmesen!
141:2.
Könyörgésem elődbe menjen, 
Mint jó illat füstölgése, 
Kezeim felemelése 
Estvéli áldozatul légyen!
141:3.
Őrizettel tartsd meg én szájam, 
Amely gondot tartson arra; 
Závárt szerezz ajakimra, 
Hogy tőlük ne légyen nyavalyám!
141:4.
Ne bocsássad szívem gonoszra, 
Hogy a hamisan élőkkel 
Soha ne ereszkedjem el, 
Az  ő nyájas kívánságokra.
141:5.
A hív ember megfeddjen engem, 
És feddése kedves légyen, 
Mint balzsamolaj fejemen; 
Még verése sem árt énnékem!
141:6.
Mert én elhiszem s mondom nyilván,
Hogy még a hitetlenekért, 
Imádkozom mentségekért, 
Nyavalyájukon szánakozván.
141:9.
Szemeim reád néznek, Uram, 
Reménységem vagyon benned, 
Lelkemet hát el ne vessed, 
Mert te vagy minden bizodalmam!
142:1.
Én az Úrhoz felkiálték, 
Kiáltván néki könyörgék, 
Jelentvén én panaszimat, 
Megbeszélém nyavalyámat.
142:2.
Ha szorongattatik lelkem,
Te útat mutatsz énnékem, 
Módot találsz, amely által 
Megszabadulok jó móddal.
142:3.
Utamra tőrt mernek hányni, 
Amelyen szoktam én járni.
Tekintek széjjel mellőlem, 
De senki nem ismer engem.
142:4.
Bezárattak útak, ajtók,
Egy felé sem szaladhatok, 
És ez ilyen ínségemben 
Senki nincsen, ki segítsen.
142:5.
Tehozzád kiálték, Uram,
Mondván: te vagy bizodalmam, 
És egyedül reménységem 
E földön csak te vagy nékem. 
142:6.
Halld meg az én imádságom, 
Mert igen sanyargattatom! 
Ments meg ellenségim ellen, 
Mert erősbek, hogynem mint én!
142:7.
Vedd ki fogságból lelkemet, 
Hogy dícsérjem szent nevedet, 
Ha jól téssz velem, a hívek 
Ottan engem körülvesznek!
143:1.
Hallgasd meg, Uram, kérésemet, 
Vedd füledbe könyörgésemet 
A te ígéreted szerint! 
Hallgass meg és tarts meg engemet
Te szent igazságod szerint!
143:2.
Szolgádat törvénybe ne idézd, 
Haragodat rám ne gerjeszd 
Az én gonosz bűneimre, 
Mert ez egész földet bár elnézd, 
Nem találsz igaz emberre.
143:3.
Az ellenség kerget engemet, 
A földhöz verte életemet, 
Helyheztetett a setétbe. 
Setétségben engem elrejtett, 
Mint halottat sír mélyébe.
143:4.
Az én lelkem elkeseredett, 
Sérelem miatt elepedett; 
Azért hogy elhagyál engem, 
Csaknem elszántam életemet, 
Úgy elkeseredett szívem.
143:5.
Ez ilyen nagy ínségim között 
Említem a régi időket, 
Nézvén sok csuda dolgodat,
Melyeket kezed cselekedett,
Mikkel biztatom magamat.
143:6.
Tehozzád, én Uram, Istenem, 
Nagy siralommal felemelem 
És kinyújtom kezeimet. 
Tégedet úgy óhajt én lelkem, 
Mint a száraz föld a vizet.
143:7.
Ne késsél, hallgasd meg kérésem, 
Mert elfogy bennem az én lelkem! 
Színed tőlem el ne térjen, 
Mert immár olyanná kell lennem, 
Mint aki száll sír mélyében!
143:8.
Kegyelmezz meg, Uram, énnékem, 
Hallgass meg és őrizz meg engem, 
Mert én csak tebenned bízom! 
Útaidat adjad ismernem, 
Mert tehozzád kívánkozom!
143:9.
Szabadíts meg ellenségimtől,
Kik engem kergetnek ok nélkül!
Benned vetem reménységem. 
Viselj gondot az én ügyemről! 
Kérlek, Uram, ne hagyj engem!
143:10.
Taníts meg engemet, szolgádat, 
Hogy tehessem akaratodat, 
Mert te vagy az én Istenem! 
Hogy őrizhessem útaidat, 
Szent lelkeddel vezérlj engem!
143:11.
Uram, engemet erősíts meg, 
Te szent nevedért vígasztalj meg, 
És a te kegyességedből 
Az én életem szabadítsd meg 
Mindennémű ínségekből!
144:1.
Áldott az Úr, ki kezemet tanítja,
És ujjaimat a hadakozásra, 
Áldott legyen az én jó Istenem, 
Aki mindenkor megőriz engem! 
Ő az én kőváram és szabadítóm, 
Ő én paizsom és én oltalmazóm. 
Tebenned vetem reménységemet, 
Mert alám vetéd az én népemet.
144:2.
De micsoda az ember életében, 
Hogy őreá gondot tartasz ekképpen? 
Micsodák az emberek fiai, 
Hogy felséged őket így kedveli?
Az emberek dolgát ha megtekinted, 
Legottan őket csak semminek leled; 
Az ő napjai hamar elfogynak, 
És mint az árnyék, ottan elmúlnak.
144:3.
Hajtsd meg az egeket és szállj le menten, 
Illesd a hegyeket, hogy füstjük menjen! 
Küldjél villámlást, őket verd széjjel, 
Mennyütő nyilaiddal széleszd el! 
És segítségül kezed hozzám nyújtsad, 
E nagy árvizet rólam elfordítsad, 
És szabadíts meg a veszedelmemből, 
Őrizz a gonosz idegenektől!
144:4.
Kiknek szájuk merő hazugságot szól,
Ő hamis kezükkel tesznek gonoszul. 
Uram, néked mondok új éneket, 
Megzendítem néked hegedűmet. 
Mert te vagy, Uram, ki minden ínségben 
Megoltalmazol bennünket kegyesen, 
Dávidot, szolgádat megtekinted, 
Az öldöklő fegyvertől megmented.
144:5.
Ments meg kezükből ez idegeneknek, 
Kik én ellenem szörnyen dühösködnek! 
Szájuk beszéde merő hamisság, 
Kezüknek dolga hitvány mulatság. 
Hogy mint a szép plánták, a mi fiaink, 
Felnevelkedjenek mi szép leányink, 
Kik szépségükben úgy villogjanak, 
Mint ékes oszlopi a templomnak!
144:6.
Hogy a mi tárházink tele légyenek, 
Csordáink ezeriglen tenyésszenek, 
Barmunk több légyen sok százezernél, 
Mind falun, városon, mezőn széjjel! 
Jól megrakottak légyenek ökreink, 
Városinkra ne üssön ellenségink, 
Földünkből senki el ne vitessék, 
Utcáinkon panasz ne hallassék!
144:7.
Ó, boldog nép, akit így megáld Isten,
És kinek ily jó szerencsét ad itten! 
Boldog a nép és nem lesz szüksége, 
Amelynek az Úr az ő Istene.
145:1.
Magasztallak téged, én Istenem, 
Ó, én királyom, neved tisztelem! 
Mindennap hirdetem dicséreted 
És örökké áldom te szent neved! 
Igen dícséretes és nagy az Isten, 
Megfoghatatlan ő dicsőségében. 
Nemzetről nemzetre te dolgaidat, 
Mindenkor hirdetik nagy hatalmadat.
145:2.
Éneklem a te dicsőségedet, 
A te felséges dicséretedet! 
Csudatétidet minden népeknél 
Én kibeszélem mindenütt széjjel, 
Hogy hatalmadat mindenek hirdessék, 
Melyet dolgaidban eszükbe vesznek. 
Dicsőségedet én el nem hallgatom, 
De mindeneknek jól előszámlálom.
145:3.
Hogy hirdessék a te jókedvedet, 
Minden nép előtt kegyességedet, 
Igazságodat ők mind dícsérjék, 
És széjjel mindenütt kihirdessék. 
Irgalmas az Úr, fölötte kegyelmes, 
Engedelmes, haragra késedelmes, 
Igen szelíd, a büntetésre késő, 
Minden teremtett rendinek kedvező.
145:4.
Azért amit csak teremtél, minden 
Nagy hatalmadról téged dícsérjen, 
De mindennél inkább a szent hívek 
A te dicsőségedet dícsérjék! 
Hirdessék országod fölséges voltát, 
Mindenkor beszéljék nagy hatalmadat, 
Hogy az emberek fiai érthessék, 
Országodnak nagy dicsőségét nézzék.
145:5.
Megáll örökké a te országod, 
És mindenkor tart uralkodásod. 
Az Úr megtartja az eldűlőket, 
És felemeli az elesteket. 
Mert mindeneknek szemei rád néznek, 
Idején eledelt adsz őnékiek, 
Midőn felnyitod áldott kezeidet, 
Bőven megelégítesz mindeneket.
145:6.
Az Úr igaz minden útaiban, 
És szentséges minden dolgaiban. 
Közel vagyon ő azokhoz nyilván, 
Akik hozzá kiáltnak valóban. 
És amit az istenfélők kívánnak, 
Őnékik nagy bőségben megadatnak; 
Nagy kegyelmesen őket meghallgatja, 
És üdvösségét nékik megmutatja.
145:7.
Megtartja, akik szeretik őtet, 
De mind elveszti a hitleneket. 
Az Úr dícséretit szám hirdesse, 
Az ő nevét minden test dícsérje!
146:1.
Áldjad én lelkem az Urat, 
Hirdessed dícséretét! 
Az Istennek adok hálát, 
Valamíg engem éltet. 
Én az Úrnak éneklek 
Mindaddig, míglen élek.
146:2.
Ne légyen bizodalmatok 
Földi fejedelmekben,
Egy emberben se bízzatok, 
Kiben segítség nincsen! 
Mihelyt lelke kimégyen, 
Menten hamuvá lészen.
146:3.
Minden dolga és szándéka 
Elvész azon nap vele.
Boldog, akinek oltalma
A Jákóbnak Istene;
Akinek mindenekben 
Reménysége az Isten.
146:4.
Ki a mennyet és a földet 
És a tengert teremté,
És ezekben mindeneket 
Nagy hatalmával szerze. 
Igazsága, hűsége 
Megmarad mindörökre.
146:5.
Akik méltatlan szenvednek, 
Megmenti a jó Isten, 
A nyomorult éhezőknek 
Ő ád eledelt bőven, 
A foglyokat kihozza, 
Rabságból kioldozza.
146:6.
És a világtalanoknak 
Megnyitja ő szemöket; 
Akik dűlőfélben vannak,
Meggyámolítja őket, 
Mert az igazat híven 
Szereti az Úr Isten.
146:7.
Veszedelmében megmenti 
A nyavalyás jövevényt;
Az árvákat megsegíti, 
Rájuk kegyesen tekint; 
A sérelmes özvegyek 
Tőle megenyhíttetnek.
146:8.
A hitleneket megrontja, 
Ösvényüket elvesztve, 
De megáll az ő országa 
Most és minden időbe’. 
Ó Sion, a te Urad 
Mindörökké megmarad!
147:1.
Az Urat dícsérjétek, mert jó, 
És az Istent dícsérni méltó:
Kedves dolog az Úr Istennél, 
Hogy őtet dícsérjék egy szívvel, 
Mert Jeruzsálemet az Isten 
Megépíti nagy kegyelmesen, 
Ismét az Izráel nemzetjét, 
Összegyűjti eloszlott népét.
147:2.
Töredelmes szívet meggyógyít, 
Sérelmes lelket ő megenyhít, 
Békötözi az ő sebüket, 
Megkönynyebbíti sérelmüket. 
A csillagokat megszámlálja, 
És azoknak számát jól tudja, 
És mindeniket úgy ismeri, 
Hogy tulajdon nevén nevezi.
147:3
Nagy a mi Urunk, az Úr Isten, 
Akinél nagyobb semmi nincsen; 
Erőssége kimondhatatlan, 
Bölcsessége számlálhatatlan. 
Az együgyűket felemeli, 
A szelídeket erősíti, 
Megalázza a hitleneket,
A földre lealázza őket.
147:6.
Inkább azokban gyönyörködik, 
Kik igazán csak őtet félik, 
Kik teljes szívből kegyes voltát, 
Reménylik mindenkor irgalmát. 
Dícsérd, Jeruzsálem, az Urat, 
Felmagasztaljad nagy hatalmát, 
E kegyes Urat, ó, szent Sion, 
Te is dícsérd áhítatoson!
147:10.
Jákóbnak adá szent igéjét, 
Hogy ahhoz szabják életüket; 
Törvényit adá Izráelnek, 
Hogy ők azok szerint éljenek. 
Nem tőn így semmi pogány néppel, 
Nem látá őket ily szentséggel, 
Szent szerzésit ők nem ismerték, 
Ezért Alleluja mondassék!
148:1.
No dícsérjétek mindnyájan 
Az Urat a mennyországban! 
Őt dícsérjétek az égben, 
Az ő felséges székében! 
Minden angyalok őt dícsérjék, :/: 
És minden mennyei seregek, 
A nap és hold őt dícsérje
Minden csillagokkal egybe'!
148:2.
Az Urat ti magas egek, 
Dícsérjétek minden vizek, 
Mik fenn az égben lebegtek, 
Az Úr nevét dícsérjétek! 
Mert mindeneket igéjével, :/:
Ő teremte nagy erejével, 
Mindent úgy megerősíte, 
Hogy megálljon mindörökre.
148:5.
Ifjak, leányok és vének, 
Az Úr Istent dícsérjétek, 
Mert nevének dicső volta 
Mennyet-földet felülmúlja! 
Arcát felemeli népének, :/: 
Minden szentek, őt dícsérjétek! 
Izráel választott népe 
Az Úrnak nevét dícsérje!
149:1.
Az Úrnak no énekeljetek 
Új éneket szent Felségének! 
A szentek gyülekezetében 
Dícsérje Őtet minden! 
Az Izráel örvendezzen :/: 
Ő teremtő Istenében, 
Királyuknak örüljenek 
A Sionbéliek!
149:2.
Az Úr nevét síppal és dobbal, 
Dícsérjétek lanttal, kobozzal, 
Légyen hegedűknek zengése 
Neve dicséretére! 
Mert az Isten az ő népit, :/: 
Igen szereti híveit, 
A szegényeket megmenti, 
Sok jókkal szereti.
149:3.
Szent hívei az Úr Istennek 
Nagy tisztességet tőle nyernek; 
Örülnek ő hálóházukba’,
Az Urat magasztalva. 
Dícséretét az Istennek :/: 
Az ő szájukban viseljék, 
És kétélű fegyver lészen
Nékiek kezükben!
150:1.
Dícsérjétek az Urat! :/: 
Áldjátok ő szent voltát! 
Dícsérjétek mennyekben, 
Hol országol kegyesen 
Az ő nagy dicsőségébe’ !
Dícsérjétek hatalmát, :/: :/:
Melyből dicső nagy voltát 
Minden veheti eszébe!
150:2.
Dícsérjétek őt kürtben, :/:
Ékes éneklésekben; 
Hegedűkben, lantokban 
És hangos citerákban 
Az Úrnak zengedezzetek! 
Sípokban, orgonákban, :/: :/: 
És más szép muzsikákban 
Örvendjetek az Istennek!
150:3.
Az Urat cimbalmokban :/: :/: 
És egyéb szerszámokban 
Mindnyájan dícsérjétek,
Citerát pengessetek, 
Az Úr szent nevét dícsérvén!
Minden lelkes állatok, :/: :/:
Istent magasztaljátok: 
Dicsőség Istennek! Ámen.
151.
Uram Isten, siess 
Minket megsegíteni,
Ily nagy szükségünkben,
Krisztus Jézusért, 
Mi Urunkért,
És Megváltónkért.
152.
Szent Isten, noha néked Az egek ülő széked. 
Ott dícsérnek tégedet, :/:
Bíztat szent ígéreted, Hogy azért meg nem 
veted Földön lakó népedet.
Együtt vagy vélek, Kikben alázatos a lélek.
Mi is hát térdet hajtunk, Hogy rajtunk :/:
Könyörülj s kegyelmeddel Fogadd el,
Mikor tehozzád emel kezet Ez a gyülekezet. 
153.
Ó mely boldog ember az,
Ki téged, élő, igaz Egy Istent megismerhet, :/:
És te szent hajlékodban Lélekben,
igazságban Dícsérhet és tisztelhet. 
Ó mi Istenünk, Adtad e boldogságot nekünk;
Adjad, hogy ismerhessünk Még jobban,:/: 
Naponként dícsérhessünk Buzgóbban!
Szent Lelkedet hozzánk e végre
Küldd el segítségre!
154.
Úr Jézus, mely igen drága 
A te igédnek világa, :/: 
Mely bölccsé tévén az elmét, 
Szüli az Úrnak félelmét. 
Gerjeszd fel most indulatunk, :/:
Hogy míg igédre hallgatunk, 
Végyen bennünk épületet 
A hit, reménység és szeretet: 
Tégy bölcsekké, tégy szentekké! 
155.
Ó, Úr Isten, légy közöttünk,
Kik imádásodra jöttünk, 
Szívünk egyedül rád hallgasson, 
Hogy igédnek áldott szava, :/:
Melytől függ lelkünknek java,
Minket minden jóra bírhasson: 
Szent e hely, légyenek szentek, 
Kik e házban megjelentek.
156.
Úr Isten, mi sok szükséget 
Érezvén körülöttünk, :/: 
Segedelem-kérés végett 
E szent helyre feljöttünk. 
Uram, a könyörgőnek 
Illesd meg szívét és száját, 
A téged tisztelőnek 
Áldd és szenteld meg munkáját.
157.
Könyörülj rajtunk Úr Isten! 
És hallgasd meg  a mi imádságinkat!
158.
Ha te meg nem tartasz, Uram Isten, 
Hiába vigyáznak a mi szemeink.
159.
Atya, Fiú, Szentlélek, 
Teljes Szentháromság. 
Egy és örök Istenség, 
Mennybéli uraság; 
Igaz, erős, kegyelmes, 
Jó, hív, irgalmasság: 
Téged áld ég, föld s tenger: 
Áldott Szentháromság!
160.
Minden teremtett állatok 
Az Úr Istent áldják, 
Néki sok ezer angyalok 
"Szent, szent, szent," azt mondják.
161:1.
Siess keresztyén, lelki jót hallani, 
Régi törvényből harcolni tanulni, 
Az igaz hit mellett mint kell bajt vívni,
Krisztusban bízni.
161:2.
Mert nem hiába ezt az ó törvénybe,
Próféták írták Biblia könyvébe;
Szép tanulság ez most az új törvénybe', 
Mi eleinkbe'.
161:3.
Jól tudja földön ezt minden keresztyén: 
Nem csak fegyverrel oltalmaz az Isten.
Ezt minden népnek tudására adom:
Istenünk vagyon!
161:4.
Fejedelemség vagyon csak Istenben,
Minden hatalom vagyon ő kezében;
Kiket ő akar, föld kerekségében: 
Emeli égben.
161:5.
Ne ess kétségbe ő nagy jóvoltában,
Az igaz hitben erős légy magadban,
Mint Dávid, úgy jársz párviadalodban, 
Hitvallásodban.
161:6.
Dávidot Isten hagyá királyságban,
Ő ellenségit veté gyalázatban.
Dícsérjük Istent nagy hálaadásban,
Énekmondásban.
162:1.
Ím béjöttünk nagy örömben, 
Felséges Isten, 
A te szentidnek gyülekezetébe, 
A te templomodba, 
Felséges Atya Isten. 
162:2.
Itt megállunk te előtted,
Felséges Isten! 
És igaz hitből áldozunk előtted, 
Vallást teszünk rólad,
Felséges Atya Isten!
162:3.
Úgy kívánkozik mi lelkünk 
Te szent igédhez, 
Mint a szomjúhozó szarvas a vízhez, 
A hideg kútfőhöz, 
Felséges Atya Isten!
162:4.
Örvendezünk mi szívünkben, 
Felséges Isten! 
Mert bejutottunk immár te elődbe, 
A te templomodba,
Felséges Atya Isten!
162:5.
Csak ez nékünk vígasságunk,
Felséges Isten! 
Hogy lakozik a te neved közöttünk, 
Dícsértetel tőlünk,
Felséges Atya Isten!
162:6.
Tartsd meg azért békességben, 
Felséges Isten,
E kicsiny seregecskét igaz hitben, 
Te tiszteletedben, 
Felséges Atya Isten!
162:7.
Prédikáltasd szent igédet, 
Felséges Isten! 
Ne hagyd szomjúhozni a mi lelkünket, 
Áldd meg életünket, 
Felséges Atya Isten!
162:8.
Zengedeznek mi ajakink,
Felséges Isten! 
Örvendetes szókban, dícséretekben, 
Ékes énekekben, 
Felséges Atya Isten!
162:9.
Áldott vagy te magas mennyben,
Felséges Isten! 
Kit illet dicséret a szent templomban, 
Anyaszentegyházban,
Felséges Atya Isten!
163:1.
Örvend mi szívünk, 
Mikor ezt halljuk: 
A templomba mégyünk, 
Hol Úr Istennek 
Szent Igéjét halljuk. 
163:2.
Megállnak lábunk, 
Örök Úr Isten, 
A te templomodban, 
És tiszta szívvel 
Dícsérünk mi téged.
163:3.
Áldd meg, Úr Isten
A te népedet, 
Kik téged szeretnek, 
Tartsd meg közöttünk 
A gyülekezetet.
163:4.
Légyen békesség, 
Felséges Isten, 
Anyaszentegyházban, 
Oltalmazz minket 
Minden háborúnkban.
163:5.
Dícséret néked, 
Atya Úr Isten, 
A te szent Fiaddal, 
És Szentlélekkel, 
Mi vígasztalónkkal!
164:1.
Kegyes Jézus, itt vagyunk 
Te szent Ígéd hallására, :/: 
Gyúljon fel kivánságunk
Idvesség tanulására, 
Hogy a földtől elszakadjunk, 
Csak tehozzád ragaszkodjunk. 
164:2.
Elménket, értelmünket 
Lelki sötétség fogta bé, :/:
De szent Lelked szívünket 
Tiszta fénnyel úgy töltse bé, 
Hogy jót gondoljunk és szóljunk, 
Mert csak tőled kell azt várnunk.
164:3.
Dicsőségnek napfénye,
Istentől jött világosság! :/:
Indítsd lelkünk készségre, 
Nyisd meg fülünk, szívünk és szánk! 
Hitvallásunk, könyörgésünk, 
Urunk Jézus, halld meg, kérünk!
165:1.
Itt van Isten köztünk: Jertek őt imádni, 
Hódolattal elé állni, :/: 
Itt van a középen: Minden csendre térve 
Ő előtte hulljon térdre. 
Az, aki Hirdeti S hallja itt az Ígét: 
Adja néki szívét! 
165:2.
Itt van Isten köztünk: Ő, kit éjjel-nappal 
Angyalsereg áld s magasztal. :/:
Szent, szent, szent az Isten! Néki énekelnek 
A mennyei fényes lelkek. 
Halld, Urunk, Szózatunk, Ha mi, semmiségek 
Áldozunk Tenéked!
165:3.
Csodálatos Felség, Hadd dícsérlek Téged: 
Hadd szolgáljon lelkem Néked! :/: 
Angyaloknak módján Színed előtt állván 
Bárcsak mindig orcád látnám! 
Add nékem Mindenben Te kedvedben 
járnom, Istenem, Királyom!
165:4.
Általjársz Te mindent; Rám ragyogni engedd 
Életadó, áldott Lelked! :/: 
Mint a kis virág is Magától kibomlik,
Rá ha csöndes fényed omlik: 
Hagyj Uram, Vidáman Fényességed 
látnom S országod munkálnom!
165:5.
Egyszerűvé formálj Belső, lelkiképen, 
Békességben, csöndességben. :/: 
Tisztogasd meg szívem: Tisztaságod 
lássam Lélekben és igazságban. 
Szívemmel Mindig fel- Szállhassak 
sasszárnyon: Csak Te légy világom!
165:6.
Jőjj és lakozz bennem: Hadd legyen már 
itt lenn Templomoddá szívem-lelkem! :/: 
Mindig közellévő: Jelentsd Magad 
nékem, Ne lakhasson más e szívben;
Már itt lenn Mindenben Csakis Téged lásson,
Leborulva áldjon!
166:1.
Urunk Jézus, fordulj hozzánk, 
Szent Lelkedet ma töltsd ki ránk, 
Kegyelmeddel minket segélj, 
Az egy Igazságra vezérlj. 
166:2.
Nyisd meg szánkat hál’adásra, 
Készítsd szívünk buzgóságra, 
Hitünk s értelmünk neveljed, 
Neved velünk ismertessed.
166:3.
Míglen éneklünk mennyégben: 
Szent, szent, szent az erős Isten, 
És színről-színre láthatunk, 
A fényességben vígadunk.
166:4.
Dicsőség Atya Istennek, 
Fiúnak és Szentléleknek: 
A dicső Szentháromságnak
Mindenek áldást mondjanak!
167:1.
Jöjj mondjunk hálaszót 
Hű szájjal és hű szívvel, :/: 
Mert rajtunk itt az Úr 
Nagy csoda dolgot mível.
Már anya ölben is 
Volt mindig gondja ránk. 
A sok jót, mellyel áld,
Ki sem mondhatja szánk. 
167:2.
Dús kincséből az Úr 
Jó békességet adjon, :/:
Hogy szívünkben a kedv 
Víg és derűs maradjon. 
Ne hagyja híveit 
Bú-bajban sohasem; 
A rossztól óvja meg
Itt s túl ez életen.
167:3.
Az Atyát és Fiút 
És a Szentlelket áldom; :/: 
A menny Urát, kiben 
Szent egybe forrt a három; 
Aki úgy szól ma is, 
Ahogy régente szólt, 
Nem változik: az Ő, 
És az lesz, aki volt.
168:1.
Ó, Atya Isten, irgalmas nagy Úr,
Bűnbánó szívvel ím eléd borul 
Hű néped, áldva felséges neved,
Hogy esdve kérje nagy kegyelmedet. 
168:2.
Gondolsz ránk, híven oltalmaz kezed,
Rólunk egy percre azt le nem veszed,
Irgalmasságod mindíg oly közel, 
És erős karod minket átölel.
168:3.
Nagy jóságodra méltók nem vagyunk,
Rossz útra térve gyakran elhagyunk;
Áhítjuk mégis szent igéd szavát,
Megtérő gyermekid fogadd be hát.
168:4.
Kérünk, Úr Isten, Krisztus-Jézusért, 
Vérrel pecsételt, szent szerelmedért: 
Irgalmasságod közöld mivelünk
És tárd ki szíved, végy be, Istenünk.
169.
Úr Isten, téged 
Szívünkből dícsérünk; 
Végye Felséged 
Most hát kedvesen, :/:
Midőn szívesen
Imádunk és kérünk.
170.
Jővel, ó áldott Szentlélek! 
Gerjeszd fel híveidet, :/:  
És szent munkájukban vélek 
Közöld kegyelmeidet, 
Hogy szívük egyenesen 
Az Úrra függesztessen.
171.
Megáll az Istennek Igéje, 
És nem állhat senki ellene, 
A nagy Isten vagyon mivelünk, 
És Szentlelke lakozik bennünk.
172.
Szűkölködünk Nagy mértékben 
Segedelem nélkül, :/: 
Reménykedünk, Örök Isten, 
Te légy segítségül: 
Dícsérhessünk és lehessünk 
Jézus szava hallgatói, 
Igaz megtartói.
173.
Nem vagyunk mi magunkéi,
De Jézus vére bére; :/: 
Lelkünk, testünk Istenéi 
Az ő tiszteletére. 
Urunk Jézus, jőjj most el, 
Lelked által segíts fel! 
Dicsőítünk mi testünkben, 
Magasztalunk mi lelkünkben!
174.
Atya, Fiú, Szentlélek,
Készíts szent Igédre, 
Jézus érdemét ruházd 
Áldott híveidre.
175.
Gyűjtsünk oly kincset, melyet a tűz koha, 
Hév forrósága nem emészt meg soha.
Tűzben megpróbált arany ez a kincs,
Melyhez semmi veszélynek jussa nincs. 
A koporsónak sincs rajta hatalma,
Elvesze reá nézve diadalma;
Elkísér lételünknek céljára,  
A Teremtő színe látására. 
176.
Szent, szent, szent a Seregeknek Ura! 
Teljes mind a széles föld az Ő dicsőségével!
Ámen.
177.
Urunk, irgalmazz nékünk! 
Krisztus, irgalmazz nékünk! 
Urunk, irgalmazz nékünk!
178.
Dícsőség az Atyának, 
A Fiúnak és Szentlélek Istennek, 
Valamint volt kezdetben,
Azonképen most és mindörökké, Ámen, 
Ámen.
179.
A bűnből hozzád sietek, 
Mert szomjazom kegyelmedet, 
Te nyugtass meg, én Jézusom, 
Ím néked szívem átadom. 
180.
A töredelmes szívet, 
Te, Uram, szereted, :/:
Az engedelmes lelket 
Soha meg nem veted. 
Ezzel a reménységgel
Tehozzád óhajtunk,
Légy, kérünk, segítséggel 
És könyörülj rajtunk.
181.
Jer, áldott vendég, várunk tégedet, 
Tisztítjuk a te útadat, 
Egyengetjük a te ösvényedet:
Mutasd meg nálunk magadat! 
Erős hittel szívünkbe fogadunk,
Állandó szállást ott adunk.
182.
Karácsony ünnepében,
Karácsony ünnepében 
Örvendezünk szívünkben: :/:
Mert Isten ő szent Fiát,
Mert Isten ő szent Fiát 
Adta meg nékünk testben,
Ki az ő népét Megszabadítá a bűnöktől,
És a régi kígyótól Megmenté, :/: 
Nékünk a dicsőséget Megnyeré: 
Légyen dicsőség Királyunknak 
Most és mindörökké!
183.
Istennek Báránya, 
Ki bűnünket elveszed:
Irgalmazz nékünk! :/: 
Istennek Báránya, 
Ki bűnünket elveszed: 
Irgalmazz nékünk! 
Istennek Báránya, 
Ki bűnünket elveszed: 
Add ránk békességed! 
Ámen, Ámen.
184.
Krisztus, ártatlan Bárány, 
Ki miértünk megholtál, :/:
A keresztfa oltárán 
Nagy engedelmes voltál.
Hordozván bűneinket, 
Te váltottál meg minket: 
Irgalmazz nékünk, ó Jézus!
185.
Krisztus feltámadott, 
Kit halál el ragadott;
Örvendezzünk, vígadjunk, 
Krisztus lett a vígaszunk, Alleluja! :/:
Ha ő fel nem támad, 
Nincs többé bűnbocsánat, 
De él, ezért szent nevét, 
Zengjük ő dícséretét, 
Alleluja, Alleluja! Alleluja! 
Örvendezzünk, vígadjunk, 
Krisztus lett a vígaszunk. Alleluja!
186.
E húsvét ünnepében, E húsvét ünnepében 
Dícsérjük Istent szívvel, :/: 
Ki értünk megholt Fiát, Ki értünk megholt Fiát 
Feltámasztotta testben. 
Ennek örül föld, 
Tenger és a menny víg kedvében;
Minden élő állatok Sok rendben, :/: 
Mik égben, földön vannak, Sok részben, 
Fák, füvek és minden virágok Újulnak örömben.
187.
E húsvét ünnepében, E húsvét ünnepében 
Örvendjünk, keresztyének! :/:
Szívünk teljességében, Szívünk teljességében 
Illik szánkba víg ének. 
A feltámadott Jézus nékünk zálogot adott, 
Hogy bár a föld gyomrába Tétetünk,:/: 
Megújul valójába' Életünk; 
E hittel midőn ünnepelünk, 
Te légy, Jézus, velünk!
188.
E pünkösd ünnepében, E pünkösd ünnepében
Dicsérjük Istent szívvel, :/: 
Ki Szentlelkét szívünkben,
Ki Szentlelkét szívünkben
Osztogatja bőséggel. 
Ennek örül föld, 
Tenger és a menny víg kedvében; 
Minden élő állatok Sok rendben, :/:  
Mik égben, földön vannak 
Sok részben, Fák, füvek és minden virágok 
Újulnak örömben.
189.
E pünkösd ünnepében, E pünkösd ünnepében 
Zeng nyelvünk dícséreti, :/: 
Mert az Úr Szentlelkében, 
Mert Az Úr Szentlelkében 
Híveit részelteti: 
Melynek ereje Minden ismeretnek kútfeje; 
Világosságot ő gyújt Szívünkben, :/: 
Erőt, bátorságot nyújt Éltünkben, 
Áldott Lélek, te légy mellettünk,
S újjá születtetünk.
190.
Ez esztendőt megáldjad, Ez esztendőt megáldjad 
Kegyelmedből, Úr Isten; :/: 
Bő zsírral ékesítsed, Bő zsírral ékesítsed, 
Te szent Jehova Isten! 
Tégedet áldnak, 
Kik lakoznak e földnek színén; 
És a puszta helyek is Bőséggel, :/:
Halmok áhítozódnak Víg kedvvel;
Boldog, kit magadnak választál, 
Sionnak királya!
191.
Ez esztendőt áldással, Ez esztendőt áldással, 
Koronázd meg, Úr Isten, :/: 
Hogy víg hálaadással, Hogy víg hálaadással 
Dícsérje neved minden. 
Tetőled jőnek Kedves napjai az időnek;
Nyújts hát, kérünk, bőséget Kezeddel, :/:
Tőlünk a békességet Ne vedd el; 
De, midőn megtartod testünket, 
Ne hagyd el lelkünket! 
192.
Adj békességet, Úr Isten, 
A mi időnkben a földön,
Mert nincsen nékünk több senki 
Bajvívónk és hadakozónk, 
Hanem csak te Úr Isten.
193.
Az Úr Jézus Krisztusnak kegyelme, 
És Atyánknak, Istennek szerelme, 
Szentlélekkel áldott közösségben
Légyen mindig, mindnyájunkkal.
Ámen.
194.
Tartsd meg e gyülekezetnek,
Melyet törvényid vezetnek, 
Nagyjait, kicsinyjeit; :/:
Igazgassad tanítóit, Hűséges elöljáróit, 
Felsőbb és köz rendeit. 
Adjad, hogy szívvel-lélekkel :/:
Dícsérhessünk a szentekkel, 
S csak téged tisztelhessünk. 
És ha eljő amaz óra, 
Melyben szállunk koporsóba: 
Mennybe hozzád mehessünk! 
195:1.
Áldjuk Istent, végével 
Isteni tiszteletünknek, :/: 
Mondjunk immár örömmel 
Dícséretet szent nevének! 
Mi Istenünk legyen áldott, 
Hogy lelkünkben gazdagított.
195:2.
Immár Isten áldása 
Kimondatott mindnyájunkra, :/: 
Menjünk örömmel haza 
Tisztünkre és dolgainkra. 
Ő Szentlelke erősítsen, 
Minket tovább is vezessen.
195:3.
Áldja meg kimentünket,
Áldja bemenetelünket, :/:
Áldja meg kenyerünket, 
Szentelje meg életünket; 
Áldjon meg boldog halállal, 
Végre örök boldogsággal.
196:1.
Mondjatok dícséretet, 
Keresztyének, az Úr Istennek, 
Szentséges tiszteletet 
Adjatok ő nevének.
196:2.
Örvendjetek őneki 
Igaz isteni buzgóságban, 
Mert köztetek lakozik 
Az Anyaszentegyházban.
196:3.
És ő megelégíti 
Lelketeket lelki kenyérrel; 
Biztat ő igéjével 
Édes ígéretivel.
196:4.
Szent, Uram, a te neved, 
Szent vagy te a magas mennyekben, 
Szent vagy és rettenetes 
Minden nemzetségekben.
196:5.
Tégedet illet, Uram, 
Mi tiszteletünk, háladásunk, 
A mi gyülekezetünk, 
Ünnepet szentelésünk.
196:6.
Hála légyen tenéked, 
Hogy megjelentéd te magadat, 
Hogy megértettük, Uram, 
A te akaratodat.
196:7.
Dícséret és dicsőség 
Légyen tenéked magasságban, 
Dícséret és tisztesség 
Az Anyaszentegyházban.
197:1.
Hálaadásunkban
Rólad emlékezünk, 
Kegyelmes Istenünk, 
Tégedet tisztelünk 
Te nagy jóvoltodért, 
És felmagasztalunk, 
Haszontalan szolgák, 
Mert ezzel tartozunk.
197:2.
Hajtsd le füleidet, 
Értsd meg kérésünket, 
Mi édes Istenünk,
Ne nézd bűneinket; 
Tiszta szívből kérünk, 
Mi könyörgésünket 
Vedd hozzád, Úr Isten, 
Esedezésünket.
197:3.
Gerjeszd fel igédnek
Szerelmét lelkünkben, 
Szentlélek Istennek 
Szentségét szívünkben; 
Adj igaz értelmet 
Bőséggel elménkben, 
Téged szolgálhassunk 
E földön éltünkben.
197:4.
Tanúságra erőt 
Csak te tőled kérünk, 
Hogy szent istenséged 
Dícsértessék tőlünk: 
Ha először a te 
Országod keressük, 
Semmiben nem lészen 
Fogyatkozás nékünk.
197:5.
Azért gyorsaságot 
Elkezdett dolgunkban,
Végig megmaradást 
Mi hivatalunkban, 
Szorgalmatosságot 
S hűséget tisztünkben, 
Egymás-szeretetet 
Plántálj életünkben.
197:6.
Engedd meg ezeket, 
Szent Atyánk, Krisztusért,
Mi Idvezítőnkért, 
Kegyes táplálónkért, 
Ki egy hatalomban 
Szentlélek Istennel
Élsz és uralkodol 
Mindörökké, Ámen.
198:1.
Ti keresztyének, dícsérjétek Istent, 
Kik Úr Jézusnak e földön szolgáltok 
És mindenkoron a szent helyen vagytok:
Dícsérjétek Istent!
198:2.
Imádkozzatok az Atya Istennek, 
Jézus nevében hozzá siessetek, 
És tiszta szívet hozzá emeljetek: 
Dícsérjétek Istent!
198:3.
Áldjon meg minket az Atya Úr Isten,
Megigazítson a Fiú Úr Isten, 
És megszenteljen a Szentlélek Isten
Mindenkoron! Ámen.
199:1.
Adjunk hálákat az Atya Istennek,
Mennynek és földnek szent teremtőjének, 
És embereknek gondviselőjének, 
Éltetőjének.
199:2.
Mert ő mihozzánk atyai szerelmét, 
Kijelentette drága szent igéjét, 
Mellyel táplálja híveinek lelkét, 
Nyújtja kegyelmét.
199:3.
És ő megáldja benne reménylőket, 
Erősít minden erőtelenséget, 
Világosítja homályos szívünket,
Setét elménket.
119:1.
199:4. 
Atya Istennek mindezekért 
légyen  Dícséret és nagy dicsőség 
mennyégben, 
Fiával s Szentlelkével 
egyetemben, 
Örökké! Ámen.
200:1.
Ó, maradj kegyelmeddel
Mivelünk, Jézusunk, 
Hogy a bűnös világnak 
Tőribe ne jussunk.
200:2.
Ó maradj szent igéddel 
Mivelünk, Megváltónk, 
E földi vándorlásban 
Te légy útmutatónk.
200:3.
Ó maradj, világosság 
Mivelünk fényeddel, 
Te vezess a sötétben, 
Hogy ne tévedjünk el.
200:4.
Ó maradj áldásoddal
Mivelünk, Úr Isten, 
Szent kegyelmed áraszd ránk 
Minden szükséginkben.
200:5.
Ó maradj oltalmaddal 
Mivelünk, hű pajzsunk, 
Hogy e világ diadalt 
Ne vehessen rajtunk.
200:6.
Ó maradj hűségeddel
Mivelünk, szent Isten,
Adj erőt, hogy megálljunk 
Mindvégig a hitben.
201:1.
Uram, kegyes indulatomban 
Ím, teszem vallásom: :/: 
Ez életemben, halálomban 
Fő vigasztalásom: 
Hogy én az Úr Jézus Krisztusnak 
Tulajdona vagyok, 
Rajtam irgalmas szent voltának 
Kegyelmei nagyok.
201:2.
Ki, midőn voltam halál révén,
Teljes bűn mérgével, :/:
Megváltott, ügyemet felvévén, 
Drága szent vérével. 
Az ördög terhes fogságából 
Híven feloldozott, 
A bűnnek kemény igájából
Szabadságra hozott.
201:3.
Ezután sem hágy el végképen 
Kívánt segedelme, :/: 
Sőt, mint fiát, engem akképen 
Takargat védelme. 
Gondot visel én életemre 
Hatalmas szent karja, 
Semmi gonosz nem száll fejemre, 
Ő ha nem akarja.
201:4.
Ha midőn atyai vesszejét 
Felvonja ellenem, :/: 
S bölcs dorgálásának erejét 
Kelletik szenvednem: 
Akkor is lankadott szívemet 
Szentlelke biztatja, 
Hogy rajtam lévő veszélyimet 
Javamra fordítja.
201:5.
Reménységem neveli bennem 
S bizonyossá tészen, :/: 
Hogy végre jutalmam énnékem 
Örök élet lészen, 
Melyre is készíti lelkemet 
És hívja magához, 
Hogy szabjam egész életemet 
Szent akaratjához.
201:6.
Uram, taníts gyarló éltemnek 
Nagy bűnös voltára, :/: 
Ó vezess én árva fejemnek 
Szabadítójára: 
Magamat néki hadd adhassam 
Lelki ajánlással, 
Drága jóvoltát felválthassam 
Méltó hál'adással.
202:1.
Fő boldogságom tartom én ebben, 
Hogy az Úr Jézus tudományát vallom,
Ember nem szólott soha bölcsebben,
Azért beszédit nagy örömmel hallom.  
Ezek éltemnek vezéri lévén,   
Megvigasztalnak a halálnak révén.
202:2.
Ha bűnöm kárhozattal fenyeget, 
E hitben vetem teljes reménységem, 
Hogy Megváltóm tett értem eleget;    
Nem árthat nékem semmi ellenségem. 
Ő visel gondot úgy életemről, 
Hogy egy hajszál sem esik le fejemről.
202:3.
Megfoghatatlan nagy szerelmével   
Jézusom úgy vont kebelére engem,   
Hogy lelkem-testem tehetségével 
Őneki örök tulajdona lettem. 
Szent akaratját örömest, készen 
Teljesíteni legfőbb gondom lészen.
202:4.
Add Uram, kérlek, tudomásomra, 
Hogy nyavalyámnak okát hol keressem, 
Hogy óhajtott szabadulásomra 
Segedelmeddel hadd törekedhessem. 
Jótéteményed mily csudálatos! 
Oktass, hogy légyek hozzád háládatos.
203:1.
Mennybéli Úr Isten, hallgass meg 
engemet az én könyörgésemben,
Ne hagyj el engemet ily nagy nyavalyámban, 
tekints meg szükségemben; 
A nagy bánat miatt már adj vígasságot 
az én nagy bús szívemben, 
A te Szentlelkeddel vigasztalj 
meg kérlek, én keserűségemben.
203:2.
Jól tudom, micsoda nagy okai vannak én 
nyomorúságomnak: 
Mert az álnok világ hízelkedésinek, 
hittem csalárdságának;
Az ő szép szavának, sok ajándékának, 
nékem kik bút hozának, 
Engemet mindenben ez világ kedvébe: 
jaj, ím mibe hajtának!
203:3.
Jaj nékem, bűnösnek és gyarló 
embernek, ha rajtam nem könyörülsz, 
Az én nagy bűnömért, hatalmas Istenem, 
nékem meg nem kegyelmezsz; Soha nem 
lehet így nékem vígasságom, hogyha 
bűnöm szerint versz, 
Már minek örüljek, felséges Úr Isten, ha 
velem jól nem tészesz?
203:4.
Hová legyek Uram, ha elhagysz engemet, 
kihez hajtsam fejemet? 
Föld kerekségében sehol nem találom, 
kire bízzam lelkemet; 
Nincsen itt e földön, ki elvenné rólam az 
én nagy sok bűnömet, 
De nagy félelemmel te hozzád kiáltok: 
hallgasd meg kérésemet.
203:5.
Hová legyek immár, hatalmas Istenem, 
ily fogyott életemmel? 
Mert lám, Uram, hozzád sokszor 
felkiálték keserves beszédemmel; 
Miért nyomorítál, én édes Istenem, most 
ez keserűséggel? 
Mit használok immár itt ez világ szerint 
bujdosó életemmel?
203:6.
Ó miért te, Uram, ennyi sok ideig
a te szent személyedet,
Reám nem fordítád kegyelmességedből
a te kegyességedet? 
Én siralmim elől elfordítád, Uram, a te 
szent füleidet;
De ha meghallgatnál, megvígasztalhatnád az 
én nagy bús szívemet.
203:7.
Ne útálj meg, Uram, én sok bűneimért, 
számtalan esetimért,
Mert méltónak vallom magamat 
mindenkor az én undokságimért 
A megbüntetésre és felserkentésre az én 
kényességimért;
De nem vetsz el, Uram, szent szemeid 
elől az én érdemem szerént.
203:8.
Ezen kérlek téged, mennynek-földnek 
Ura, királyoknak Királya,
Hogy míg e világban éltemet kívánod, 
azt csak Szentlelked bírja,
Minden dolgaimat és én útaimat 
szüntelen igazgassa,
Hogy te szent nevedet hozzám 
jóvoltodért én lelkem magasztalja.
203:9.
Ne bánkódjál lelkem, ne hagyd el 
magadat nagy keserűségedben,
Ó én édes szívem, mit keseregsz bennem 
ily igen életedben?
Hagyd el a bánatot, végy nagy vígasságot 
a hatalmas Istenben:
A nagy bánat helyett ő ád jó örömet
a Szentlélek Istenben.
203:10.
Dicsőség tenéked, magasságban,
Isten, királyoknak Királya! 
Dicséret mondassék néked, Krisztus 
Jézus, minden uraknak Ura! 
Velük egyetemben Szentlélek Úr Isten, 
mi lelkünknek világa: 
Teljes Szentháromság, egy bizony 
Istenség, lelkemnek boldogsága!
204:1.
Boldogok, akik lelki szegények, Szívből 
könyörögnek,
Mert a mennyország adatik nékiek.
204:2.
Boldogok, akik sírván bánkódnak, 
És károkat vallnak, 
Mert Istentől ők megvigasztaltatnak.
204:3.
Boldogok azok, akik szelídek,
És nem háborognak, 
Mert ők e földön örökséget bírnak.
204:4.
Boldogok, akik az igazságot 
Éhezik, szomjazzák, 
Mert Istentől ők megelégíttetnek.
204:5.
Boldogok azok, kik irgalmasok, 
Máson könyörülnek, 
Irgalmasságot mert Istentől nyernek.
204:6.
Boldogok, akik tiszta szívűek, 
Hitből megtisztultak, 
Mert megismervén az Istent meglátják.
204:7.
Boldogok, akik békességszerzők, 
Mert ők hívattatnak 
Az igaz hitben Isten fiainak.
204:8.
Boldogok, akik az igazságért 
Üldözést szenvednek, 
Mert a mennyország adatik ezeknek.
204:9.
Boldogok lesztek, mikor Krisztusért 
Emberek gyűlölnek, 
Megszidalmaznak s gonoszul üldöznek.
204:10.
Akkor azért hát örvendezzetek 
És vigadozzatok, 
Mert mennyben lészen ti nagy 
jutalmatok.
205:1.
Ne szállj perbe énvelem, 
Ó, én édes Istenem! 
Mert meg nem igazul teelőtted lelkem: 
Elkárhoztathatsz engem. 
205:2.
Mert én anyám méhében 
Fogantattam vétekben, 
E világra lettem eredendő bűnben, 
Kárhozatos esetben.
205:3.
Néked bűnöm megvallom, 
Mert én azzal tartozom; 
Te bocsáthatod meg, bizonnyal jól tudom: 
Segítségedet várom.
205:4.
Bűneimnek tőréből,
Az ördögnek kezéből, 
Ments ki megérdemlett nagy veszedelmemből: 
Tekints reám az égből!
205:5.
Szent Fiad haláláért, 
Keserves nagy kínjáért, 
Áldott szent vérének el-kifolyásáért: 
Kegyelmezz meg mindezért!
205:6.
Az ő tisztaságáért, 
És ártatlanságáért, 
Szent kezein való sebeknek helyéért, 
Töviskoronájáért!
205:7.
Én fertelmességemet 
És oly nagy sok vétkemet, 
Mikkel megfertőztem undokul lelkemet, 
Rútítottam testemet:
205:8.
Bocsásd meg, ó Úr Isten! 
Ó áldott Atya Isten! 
Kegyelemmel bőves, irgalmas jó Isten! 
Nagy tűrhető szent Isten!
205:9.
A te áldott Szentlelked, 
Kérlek, tőlem el ne vedd, 
Sőt újítsd meg bennem, hogy dicsérjem neved, 
Szolgálhassak tenéked.
205:10.
Reád bíztam magamat, 
Te viseljed gondomat, 
Igazgasd jó útra az én lábaimat,
És minden szándékimat.
205:11.
Vigasztald meg szívemet, 
Búban epedt lelkemet; 
Ne hányd szemeimre undok vétkeimet 
És cselekedetimet.
205:12.
Csak tégedet dicsérlek, 
Míg e világon élek, 
Mert tudom, nyugalmat csak te nálad lelek, 
Mikor innét kikelek.
205:13.
Mindörökké áldassál 
És felmagasztaltassál, 
Áldott Atya Isten, a te szent Fiaddal, 
Szentlélek áldásával!
206:1.
Én Istenem! 
Sok nagy bűnöm 
Lelkemet szorongatják: 
Itten nincsen, Ki segítsen, 
Hát kihez folyamodjam? 
206:2.
E világon, 
Minden úton,
Ha szintén elindulok,
Súlyos terhem, betegségem 
Ki elvégye, nem látok.
206:3.
Hozzád térek, 
Végy be kérlek, 
Jó Atyám s haragodban 
Meg ne büntess, Légy kegyelmes 
Hozzám te szent Fiadban.
206:4.
Ha terhelnem, 
Kell szenvednem 
Az igaz ítélettől: Bár itt büntess, 
Csak ott kedvezz: 
Ne vesszek el örökül.
206:5.
Ha sajtolgatsz, 
Kereszttel látsz, 
Adj engedelmes szívet, 
Hogy tűréssel 
És reménnyel Várjam idvességemet.
206:6.
Nyújtsd kegyelmed 
És Szentlelked, 
Hogy engem vezéreljen; 
Bűn, ellenség És hitlenség
Hogy pokolra ne vigyen.
206:7.
Mint kis madár, 
Ha szélvész jár 
Az égi csattogásban, 
Rejtez fákban És odúkban, 
Hol megmaradhat bátran:
206:8.
Így a bűnök, 
Halál s ördög 
Engemet ha rettentnek: 
Rejtekhelye Vagy, reménye, 
Ó Krisztus, én lelkemnek.
206:9.
Sebeidben Rejts el engem, 
Hol bízvást megmaradok; 
Bár meghaljak,
Vagy kínt valljak,
Jól tudom: hozzád jutok.
206:10.
Te énnékem 
Ellenségem 
Haláloddal meggyőzted, 
Boldog helyem, Idvességem 
A mennyben megszerezted.
206:11.
Áldott Isten  Egy felségben, 
Tebenned szívem örül, 
Mert te szavad Áll s megmarad: 
Aki hiszen, idvezül.
207:1.
Seregeknek hatalmas nagy királya, :/: 
Könyörgésem székedet megtalálja, 
Mert szívemet sok bú állja, 
Olyan bűntől, mint megterhelt gálya.
207:2.
Ím előtted megaláztam magamat, :/: 
Földre hajtván szomorodott orcámat; 
Halld meg, Atyám, csendes szómat, 
Add meg szívből kívánt lelki jómat.
207:3.
Ne vess el hát az én sok bűneimért, :/: Ne 
is büntess háládatlanságomért, 
De sőt inkább szent Fiadért, 
Kegyelmezz meg érdemes kínjáért.
207:4.
Kihez hajtsam búba merült fejemet? :/: 
Ki tölti bé megsebhedett szívemet? 
Ha te is elhagysz engemet, 
Elveszek, ha nem szánod lelkemet.
207:5.
Az én lelkem reszket előtted állván, :/: 
Mint a gyenge levél nyárfának ágán, 
Ellened tett bűnöm látván, 
Gyászban járván sír s kegyelmet kíván.
207:6.
Gyakran szívből folyamodom elődbe, :/: 
Könyörgésem hasson fel az egekbe; 
Uram, hadd jusson elődbe, 
Vétkeimet temesd a tengerbe.
207:7.
Örök Isten, felette irgalmas vagy, :/: 
Megtérőkhöz kegyelmed is igen nagy; 
Engem, talpig bűnöst ne hagyj, 
Vigasztalást inkább szívemnek adj.
207:8.
Engem bűnöst hiszen földből formáltál, :/: 
Töredelmes cserép helyre állattál, 
Sokszor sok bűnért sujtoltál, 
Addig vertél, míg hozzád hajtottál.
207:9.
Reám vigyázz a szép felvont egekből, :/: 
Dicsőséges királyi szent székedből; 
Halld meg, mert könyörgök szívből, 
Mosogass meg undok vétkeimből.
207:10.
Gyarló szívem magasztalja nevedet, :/: 
Hogy pokolra nem eresztéd lelkemet; 
Megbocsátád vétkeimet, 
Melyért áldlak, édes Istenemet.
208:1.
Uram, bűneink soksága, 
Undoksága Érdemli haragodat, 
Méltók vagyunk, hogy ellenünk, 
Szent Istenünk, Felemeld ostorodat.
208:2.
De tudjuk, hogy ki megvallja 
És átallja Bűneit s hozzád megtér, 
Azt nem hajtod el előled, 
Sőt tetőled Bűnbocsánatot az nyér.
208:3.
Azért hát mi is járulunk 
És borulunk Elődbe fájdalmasan, 
Bűnös lelkünknek kegyelmet, engedelmet 
Kérvén alázatosan.
208:4.
Szánj meg, Uram, ily ügyünkben 
S megtértünkben Függeszd fel ostorodat. 
Ó, hajtson hozzánk békére Fiad vére,
S felejtsd el haragodat.
208:5.
Szólj hozzánk, Uram, csendesen 
És édesen; Félelmünk mindjárt széled, 
És lelkünk is e szózattól, 
Mint harmattól a hervadt virág, éled.
208:6.
Uram, végy minket kedvedbe,
Szerelmedbe, S vígasztald meg szívünket. 
Tőlünk soha ne maradj el,
Se ne hagyj el, Hanem fogjad kezünket.
209:1.
Tökéletes volt minden tekintetben, 
Mind amit Uram teremtél kezdetben. 
Az ember testét te alkotád szépen, 
És lelkét épen.
209:2.
Tenmagad képét adtad ő reája, 
Szent ártatlanság volt ékes ruhája, 
Bölccsé is tetted, hogy téged ismerne 
S élvén dícsérne.
209:3.
Első szüleink de félre térének, 
A kísértőnek mikor engedének, 
Már mi mindnyájan, kik tőlük eredtünk, 
Bűnben születtünk.
209:4.
Tagjaink mind, és bennünk minden részek
Restek a jóra, a gonoszra készek, 
Nincs erőnk s a jót, noha jónak hisszük, 
Véghez nem visszük.
209:5.
Fertőbe estünk, Uram végy ki onnan, 
Szülvén minket Szentlelkeddel újonnan; 
Újítsd meg rajtunk, hogy legyünk te néped, 
Isteni képed.
210:1.
Ó áldandó Szentháromság!
Nyögésemre figyelmezz. :/: 
Jövel, siess, Főboldogság, 
Én Istenem, kegyelmezz! 
Ó, Uram, Uram, ne hagyj! 
Mert reménységem te vagy.
210:2.
Ím környülvett már az ínség, 
Minden bűnöm rám tódult, :/:
Szorongat a végső szükség, 
Fetrengek, mint egy bódult. 
Ó, szerelmes szent Atyám! 
Légy nékem erős bástyám.
210:3.
Ölelgess szent szerelmeddel, 
Örök szövetségedből, :/: 
Takargass be védelmeddel, 
Adj részt örökségedből: 
Nézz régi irgalmadra 
S egyetlenegy Fiadra.
210:4.
Ó egyetlenegy segítőm, 
Uram Jézus, irgalmazz! :/: 
Légy vélem, én Idvezítőm, 
A gonosztól oltalmazz; 
Hiszen te értem jöttél, 
S értem is vért öntöttél.
210:5.
Gyógyítsd lelkem betegségét 
Véres verejtékeddel, :/: 
A halálnak édességét 
Újítsd drága véreddel, 
Mert csak az lelkem bére, 
Más érdem álljon félre.
210:6.
Ó Isten Báránya, kedvezz, 
Mert most vagyon az óra; :/: 
Mondd lelkemnek: 
Légyen idvez, Dolga forduljon jóra. 
Ó Úr Jézus, könyörülj, 
Könyvedből ki ne törülj!
210:7.
Ó vigasztaló Szentlélek, 
Jövel segítségemre, :/: 
És míg itt mozgok és élek, 
Készíts idvességemre. 
Tartsd meg bennem a hitet, 
Mit kegyelmed készített.
210:8.
Bátoríts a halál ellen, 
És ha már elaluszom, :/: 
Hogy a Sátán el ne nyeljen, 
Te légy, Jézus, végső szóm. 
Maradj velem mindvégig: 
Kísértess bé az égig.
210:9.
Ó Úr Jézus, légy Jézusom: 
Légy irgalmas lelkemnek! :/: 
Ó vedd hozzád, egy orvosom, 
Míg megadod testemnek,  
Ó Jézus, tőlem ne fuss! 
Ó jövel, Uram Jézus!
211:1.
Meghagytad nékünk, Úr Isten, 
Hogy járjunk törvényedben 
És téged tiszteljünk 
Teljes szívvel, lélekkel
És minden mi erőnkkel 
Tégedet szeressünk.
211:2.
A mi felebarátinkat 
Szeressük, mint magunkat, 
Haragot elhagyván; 
Senkinek kárt ne tégyünk, 
Mindenhez hívek légyünk 
És éljünk igazán.
211:3.
De jaj, mily gyarló életem, 
Mert Ádámtól születtem: 
Bűnre vagyok hajló. 
Elmémnek gondolatja, 
Szívemnek indulatja 
Te ellened járó.
211:4.
Szent igédet nem követem, 
Sőt gyakran elfelejtem, 
Jókra tunya szívem; 
Feleimet gyűlöli, 
Vagy csak színnel szereti: 
Mily nehéz énnékem.
211:5.
Méltán ezért haragodat, 
Érdemlem ostorodat, 
De jó reménységgel 
Nézek fel szent Fiadra, 
Mint kegyes szószólómra, 
Kiért hozzám tértél.
211:6.
Mert én csak őbenne bízom, 
Nem hányom méltóságom, 
Mely semmire kellő. 
Ő engem megigazít, 
Gonosztól megszabadít, 
Oly igen jó kedvű.
212:1.
Én nem perlek, 
És nem merlek, 
Igaz bírám, vádolni, 
Ha elkezded Ítéleted 
Énrajtam gyakorolni.
212:2.
Lágyan bántál, 
Nem kívántál 
Semmit is erőm felett; 
Az izgató Csalogató 
Mégis engem bűnre vett.
212:3.
Megvettetést, Nagy büntetést 
Ezért előre látok; 
Szörnyű dolog 
Lesz, ha megfog 
A törvényben írt átok.
212:4.
Sokszor hallom: 
Az irgalom 
Nálad éri az eget; 
De ismétlen Véghetetlen 
Igazságod fenyeget.
212:5.
E kettő közt Olyan eszközt 
Találnom lehetetlen, 
Hogy jó maradj 
És mégse hagyj 
Egy bűnt is büntetetten.
212:6.
De, midőn én Kételkedvén 
E két mélység közt állok:
Útmutatást, 
Megtartatást 
Szent igédben találok. 
213:1.
Mindenható Úr Isten, 
Mi, bűnös emberek, 
Gyónást és vallást teszünk 
Mint töredelmesek.
213:2.
Mert mi igen vétkeztünk 
Istenséged ellen, 
Mint teremtő, megváltó 
És szent Atyánk ellen.
213:3.
Életünknek rendiben 
Igen megbántottunk, 
Mi nagy sok bűneinkkel 
Téged bosszantottunk.
213:4.
Gonosz szóval, szándékkal, 
Látással, hallással, 
Irigységgel, mordsággal, 
Rágalmazásokkal.
213:5.
Szitkos, átkos voltunkkal, 
Haragtartásunkkal, 
Hamisan mi hitünket
Gyakran mondásunkkal;
213:6.
Isteni káromlással 
És hitetlenséggel, 
Mi nyomorúságinkban 
Békételenséggel.
213:7.
Istennek szent igéjét 
Noha gyakran halljuk, 
De mibennünk majd semmi Gyümölcsét 
nem látjuk.
213:8.
Az isteni és atya-
Fiúi szeretet 
Nincsen bennünk, de vagyon 
Éktelen, rút élet.
213:9.
Bujaság és torkosság, 
Megfojt a kevélység;
Telhetetlen s átkozott, 
Izgat a fösvénység.
213:10.
Mint tengernek fövénye 
Megszámlálhatatlan: 
Azonképpen mi bűnünk
Nálunk tudhatatlan.
213:11.
Azért mi is magunkat 
Istenséged előtt, 
Bűnösöknek vádoljuk 
Mind e világ előtt.
213:12.
Ne nézd mi bűneinket 
És gonoszságinkat, 
De tekintsd kegyelmesen 
Irgalmasságodat.
213:13.
És el ne feledkezzél 
Te ígéretedről, 
A bűnösökhöz való 
Kegyelmességedről.
213:14.
Azért néked könyörgünk, 
Felséges Úr Isten: 
Ne állj bosszút szertelen 
Mi gonosz bűnünkön.
213:15.
De minékünk megbocsáss 
Te szent Fiad által, 
Hogy mi idvezülhessünk 
Ő irgalma által.
213:16.
Hisszük, hogy meghallgattál 
Mi könyörgésünkben, 
Azért lelki örömmel 
Mi ezt mondjuk: Ámen.
214:1.
Sok nyavalyánkban Atyánkhoz kiáltunk, 
Mert segedelmet sehol sem találunk, 
Csak ő minékünk Atyánk és gyámolunk, 
Minden oltalmunk.
214:2.
Tégedet azért alázatos szívvel
Kérünk: oltalmazz, Atyánk, jobbkezeddel, 
És táplálj minket a te szent Igéddel: 
Lelki étellel.
214:3.
Itt e világon míglen mi nyomorgunk, 
Csak segedelmed alá folyamodtunk, 
Mert igen kegyes Atyánk vagy minékünk: 
Minden életünk.
214:4.
Pokol ajtaja bűnért reánk nyila, 
Hogy az Istennek haragja indúla, 
Minden nyavalya ottan reánk szálla: 
Bűnnek jutalma.
214:5.
Ha bűneinket számlálod, Úr Isten, 
Senki közülünk nem mehet elődben, 
Mert mi fetrengünk számtalan sok bűnben, 
Undok életben.
214:6.
Azért könyörgünk: ne nézd bűneinket, 
De tekints kegyes szemeiddel minket, 
A te Fiadért szeress ingyen minket, 
Szabadíts minket!
214:7.
Ne tégy mi vélünk a mi bűnünk szerint, 
De tekints minket kegyességed szerint, 
A Krisztus Jézus kedves volta szerint, 
Érdeme szerint.
214:8.
Végy el mi rólunk ennyi sok ínséget, 
Adj nékünk, kérünk, immár csendességet; 
Ne fogyatkozzunk el sok ínségink közt: 
Adj nékünk erőt!
214:9.
Sok háborgásink lecsendesedjenek, 
Hogy hatalmasok tégedet féljenek,
És mindenkoron téged ismerjenek 
Örök Istennek.
214:10.
Dícséret légyen az Atyának mennyben, 
Ő szent Fiának örök dicsőségben, 
És Szentléleknek velük egyetemben, 
Örökké, Ámen.
215:1.
Eltévedtem mint juh, Eltévedtem mint juh, 
A bűnösök útjára, :/: 
Ó, segíts, Jézusom, Őriző pásztorom, 
Hogy ne jussak romlásra. 
Te ontál drága vért Elveszett juhokért, 
Viselj gondot a nyájra.
215:2.
Én is juhod vagyok, Én is juhod vagyok, 
Nyájadnak legkisebbje, :/: 
Kit te megtéríthetsz, Bűnből kivezethetsz 
A szép kies helyekre. 
Kérlek azért hitből, Töredelmes szívből, 
Fogadj, végy kegyelmedbe.
215:3.
Ím előtted állok, ím előtted állok, 
Ajtód előtt zörgetek, :/: 
Bár titkos bűnökkel És nyilván lévőkkel 
Vétkeztem te ellened:
Kérlek mindazáltal, Nagy irgalmassággal 
Fogadd vissza gyermeked.
215:4.
Bár a hit szívemben, Bár a hit szívemben 
Oly kicsiny, mint mustármag, :/:
Mégis, bármi gyenge, Szentlelked nevelje, 
Nevelje fel nagy fának, 
Hogy terjedjen ága És legyen virága 
Kedves néked, Urának.
215:5.
Míg porsátoromban, Míg porsátoromban 
Tartasz, mint egy tömlöcben, :/: 
Nevelj igaz hitben, Munkás szeretetben, 
Hogy élhessek itt bölcsen 
És kimúlásomig, Utolsó órámig 
Tisztemet hűn betöltsem.
215:6.
Szállj le, Uram, hozzám, Szállj le, Uram, 
hozzám, Jöjj, ó Jézus, sietve, :/: 
Vágyakozó szívvel Kiterjesztett kézzel 
Várlak immár epedve, 
Hogy veled Mennyekbe, Örömmel menjek 
be Ábrahám kebelébe.
216:1.
Végtelen irgalmú Isten, hozzád kiáltok, 
E nagy mélységekből szabadulást kívánok; 
Értsd meg kérésimet, 
Érjék füleidet Ennyi sok zokogások.
216:2.
Igazságod szerint ha cselekedel vélünk, 
Ha mind számon tartod, amit ellened 
vétünk: 
Senki nem állhatja Súlyos kezed miatt, 
Tőled ha büntettetünk.
216:3.
Fölötte bőséges nálad a kegyelmesség, 
Atyai kegyesség, szelíd engedelmesség, 
Néked hát szentektől S földi emberektől 
Adassék nagy tisztesség.
216:4.
Az Urat óhajtom, várja lelkem az Urat 
Szívem szomjúhozván, hogy mutassa 
jóvoltát:
Igéjéből értem, Melyben reménységem: 
Nem vonja meg irgalmát.
216:5.
Lelkem az Úr Istent buzgósággal óhajtja, 
Mint éjjeli strázsa napköltét alig várja, 
Reggelről-reggelre, Estéről-estére 
Szívem Istent úgy várja.
216:6.
Valakik az Úrnak választott szenti vagytok, 
Egyedül csak benne légyen bizodalmatok, 
Mert ő nála váltság, Vagyon irgalmasság, 
Ő lesz néktek Atyátok.
216:7.
Izraelt megváltja, és a keresztyénséget, 
Hívek seregének megbocsátja vétküket, 
Minden nyavalyából, Az örök halálból 
Kimenti ő lelküket.
217:1.
Bűnösök hozzád kiáltunk: 
Úr Isten, könyörülj rajtunk! :/: 
Nyisd meg a te füleidet, 
Hallgasd meg könyörgésünket! 
Mert ha te mind megítéled, 
Amit vétettünk ellened, 
Mind elkárhozunk előtted.
217:2.
Nagy a te irgalmasságod, 
A bűnt Te megbocsáthatod; :/: 
Nincs nékünk semmi érdemünk, 
Már semmi ártatlanságunk. 
Nincs ki kérkedjék előtted, 
Félünk mindnyájan Tégedet, 
És könyörgünk mi Tenéked.
217:3.
Bízzunk azért az Istenben, 
És nem a mi érdemünkben, :/: 
Nyugodjék Őbenne lelkünk, 
Ő légyen mi reménységünk; 
Lám nékünk nyilván ígéré, 
Hogy akar oltalmunk lenni, 
Azért higgyünk csak Őnéki.
217:4.
Erősek legyünk hitünkben, 
Bízzunk csak az Úr Istenben; :/: 
Ne essünk Benne kétségben, 
Ne szomorkodjunk lelkünkben. 
Minden keresztyén hív légyen, 
Ki megújult Szentlélekben,
És bízik csak az Istenben.
217:5.
Ha minékünk sok bűnünk van, 
Istennek több kegyelme van, :/: 
Ő irgalmának nincs vége, 
Bár sok az emberek vétke. 
Ő nékünk kegyes pásztorunk, 
Ki őriz minket pokoltól 
És megment a kárhozattól.
218:1.
Életünknek rendiben körülvesz a halál; :/: 
Segedelmet, kegyelmet lelkünk már hol 
talál? Csak nálad, Urunk, Isten! Mert 
bánjuk bűnünk, mely miatt Haragvásod 
felgyúladt. Szent, igaz Úr Isten, :/: Szent erős 
Úr Isten, Szent irgalmas megváltó Urunk, te 
nagy örök Úr: A keserű halálban ne hagyj 
immár elvesznünk! Irgalmazz nekünk!
218:2.
Pokol dühe támad ránk halálnak képében; 
:/: Szabadítást ki nyújthat ilyen nagy 
ínségben? Csak te, mi Urunk, Isten. 
Felindítja nagy irgalmad ennyi bűn és ily 
bánat.  Szent, igaz Úr Isten, :/: Szent, erős Úr 
Isten, Szent irgalmas megváltó Urunk, te 
nagy, örök Úr: A mély pokol lángjától ne 
hagyj kétségbe esnünk! Irgalmazz nekünk!
218:3.
Pokol rettentésébe kerget minket bűnünk; :/: 
Kihez máshoz mehetnénk, hol 
megmenekülünk? Csak hozzád Urunk, 
Krisztus! Kiontád drága véredet, bűnért tévén 
eleget. Szent, igaz Úr Isten, :/: Szent, erős Úr 
Isten, Szent irgalmas megváltó Urunk, te nagy, 
örök Úr: Vigasztaló hitünktől ne hagyj minket 
el esnünk! Irgalmazz nekünk!
219:1.
Atya Úr Isten, könyörülj rajtam 
te nagy jóvoltodért, 
Sok bűneimet bocsásd meg nékem 
irgalmasságodért; 
Ne hagyj, Úr Isten, kérlek,
elvesznem, a te szent nevedért.
219:2.
Ímé, Úr Isten, mind talpig vagyok 
a bűnben előtted, 
Mint merő vérben befertőztetett,
úgy állok előtted: 
Mint a nyár-levél, úgy reszketek én 
féltemben tetőled.
219:3.
Anyám mikoron az ő méhében 
engemet fogada, 
Nagy siralommal és fájdalommal 
e világra hoza: 
Bűnben fogada, róla reám is a bűn 
elárada.
219:4.
Nincs hová lennem, nincs hová fognom 
elveszett fejemet, 
Féli, rettegi elbúsult lelkem igaz 
Istenemet: 
Vajjon mikoron mossa el rólam az 
én bűneimet?
219:5.
Ím te elődbe támasztom, Uram, 
az én bűneimet: 
Lássad te magad, irgalmas Atyám, 
halálos sebemet;
Kössed be nékem orvosságoddal 
keserves szívemet!
219:6.
Mely igen tiszta lennék, Úr Isten,
ha megmosogatnál, 
Bizony, a napnál, holdnál,
csillagnál: szebb lennék a hónál; 
Senki fehérebb nálam nem lenne, ha 
megtisztítanál.
219:7.
Hallgasd meg azért fohászkodását 
a te híveidnek, 
Kik most énvelem sírván-óhajtván, 
együtt könyörögnek: 
Hatalmat venni ne hagyj mi rajtunk  a 
mi bűneinknek.
220:1.
Bocsásd meg Úr Isten, ifjúságomnak vétkét, 
Sok hitetlenségét, undok fertelmességét: 
Töröld el rútságát, minden álnokságát, 
Könnyebbítsd lelkem terhét.
220:2.
Az én búsult lelkem én nyavalyás testemben 
Tétova bujdosik, mint madár a szélvészben; 
Tőled elijedett, Tudván, hogy vétkezett, 
Akar esni kétségben.
220:3.
Akarna gyakorta hozzád ismét megtérni, 
De bűnei miatt nem mer elődbe menni, 
Tőled oly igen fél. Reád nézni sem mér, 
Színed igen rettegi.
220:4.
Semmije sincs pedig, mivel elődbe menjen, 
Mivel jóvoltodért viszont téged tiszteljen, 
Nagy alázatosan, Méltó haragodban 
Tégedet engeszteljen.
220:5.
Bátorítsad, Uram, azért biztató szóddal! 
Mit használsz szegénynek örök kárhozatjával?
Inkább hadd dicsérjen E földön éltében 
Szép magasztalásokkal.
220:6.
Térj azért, én lelkem, kegyelmes Istenedhez, 
Szép könyörgésekkel béküljél szent kezéhez, 
Mert lám hozzá fogad, Csak reá hagyd magad: 
Igen irgalmas Úr ez.
220:7.
Higgyünk mindörökké egyedül csak ő benne,
Őrizkedjünk bűntől, ne távozzunk ő tőle. 
Áldott az ő neve Örökké mennyekbe’, 
Ki már megkegyelmeze.
221:1.
Légy irgalmas, Úr Isten, minékünk, 
Mert ellened álnokúl vétkeztünk, 
Mégis benned vagyon reménységünk, 
Bár bűnünkkel téged ingerlettünk.
221:2.
Vedd el rólunk méltó haragvásod, 
És mutassad nagy irgalmasságod, 
Hogy ismerjük meg ebből jóvoltod: 
Vedd el rólunk ezenképen átkod.
221:3.
Csak bűn a mi gyarló természetünk, 
Álnokságban, vétekben születtünk, 
Veszedelmes a mi földi éltünk, 
Elkárhozunk, hogyha meg nem térünk.
221:4.
Voltaképen ellened vétkeztünk, 
Látásodra gonoszt cselekedtünk, 
Igaz vagy te, nem kell kételkednünk, 
Győzedelmes, ha megítéltetünk.
221:5.
Derékképen tisztítsál meg minket, 
Mosd el rólunk Fiadért bűnünket,
És elvesztett szép öltözetünket 
Ránk feladván, fogadd el lelkünket.
221:6.
Siess belénk új szíveket adni, 
Szentlelkeddel lelkünk megújítni,
Tiszta hittel megajándékozni: 
Add örökké szent színedet látni.
222:1.
Ó mennyeknek fényessége, 
És szenteknek dicsősége, 
Bűnösöknek reménysége, 
Egyetlen egy segítsége!
222:2.
Te előtted vallást teszünk, 
Hogy mi mindnyájan vétkeztünk, 
Méltó haragodba estünk, 
és örök halált érdemlünk.
222:3.
Mert ímé már a mi bűnünk 
Hatalmasan regnál bennünk, 
Melyért a mi ellenségünk 
Követeli jussát bennünk.
222:4.
Nincs szívünkben reménységünk, 
Nincs lelkünkben csendességünk; 
Magunkban megfogyatkoztunk, 
Halál miatt nyomorodtunk.
222:5.
Már könyörülj meg mirajtunk, 
Úr Isten, mert magunk vagyunk;
Szent Fiadért esedezünk: 
Szánj meg és ne hagyj elvesznünk!
222:6.
Vessed reánk szemeidet, 
Vedd el rólunk bűneinket, 
Igazíts meg bűnből minket, 
Vígasztald meg szíveinket.
222:7.
Dicsőítünk, szent Atyánkat, 
Véled együtt Megváltónkat, 
És a mi Vígasztalónkat: 
A dicső Szentháromságot.
223:1.
Istenem, én, nagy bűnös ember, 
Szent színed elé járulok, :/: 
Vétkem oly mély már, mint a tenger, 
Mentségért hozzád fordulok. 
Én Istenem, én Istenem, 
Irgalmazz kérlek énnekem!
223:2.
Szívem szerint ím elkesergem 
Gonosz és sok bűneimet: :/: 
Hogy tőled én eltévelyedtem, 
Elhagytalak, Teremtőmet. 
Én Istenem, én Istenem, 
Irgalmazz kérlek énnekem!
223:3.
Hallgasd meg én fohászkodásim 
Atyai nagy szerelmedből, :/: 
Bocsásd meg minden rút bűneim, 
Mentsd ki szívem ez ínségből.
Én Istenem, én Istenem, 
Irgalmazz kérlek énnekem!
223:4.
Ne büntess úgy, mint érdemlettem 
Tőled én undok bűnömmel, :/: 
Mert akkor nyilván el kell vesznem:
Térj hozzám hát jó kedveddel. 
Én Istenem, én Istenem, 
Irgalmazz kérlek énnekem!
223:5.
Csak egy szót mondj, hogy újjá légyek, 
Mondd ezt énnékem, bűnösnek: :/: 
”Megengedtem, menj el békével, 
Meglásd, többé ne vétkezzél.” 
Én Istenem, én Istenem, 
Irgalmazz kérlek énnekem!
223:6.
Nincs kétségem, megvígasztaltál, 
Erősítéd én szívemet, :/:
Könyörgésemben meghallgattál, 
Érzem már szent kegyelmedet. 
Én Istenem, én Istenem, 
Irgalmazz kérlek énnekem!
224:1.
Kegyelmezz meg nékünk, nagy Úr Isten, 
Ne hagyj minket elvesznünk bűnünkben, 
Kik mindenkor bízunk szent nevedben: 
Bűnünk szerint ne büntess tömlöcben!
224:2.
A te néped tenger vétkét vedd el, 
És fedezgesd bűnét kegyelmeddel, 
Mert szent Fiad megválta vérével, 
Nem akart ő elvetni bűnünkkel.
224:3.
Idvezítő Isten, kérünk téged: 
Jelenjék meg rajtunk kegyességed, 
Távozzék el rólunk ítéleted, 
Légyen vélünk te szent istenséged.
224:4.
Vajjon egyéb náladnál ki volna, 
Hogy fogságból kiszabadítana? 
Hanem csak te, Istennek szent Fia, 
Ki magadat adád nagy fogságra.
224:5.
Mutasd ki már irgalmasságodat, 
Kegyes Isten, és nagy jóvoltodat:
Add ismernünk a te szent Fiadat, 
Ő kedvéért jelentsd meg magadat!
224:6.
Hallgathassuk a te szent igédet, 
És hihessük te ígéretedet:
Adjad nékünk a jó békességet, 
Szabadítsd ki a fogságból néped!
224:7.
Közel vagyon hívekhez az Isten, 
Mert nem múlóképen jő közénkben,
De örökké lakozik szívünkben:
Nem hágy vesznünk a hitetlenségben.
224:8.
Higyjünk azért a Jézus Krisztusban, 
Ne maradjunk bálványimádásban:
Nem hágy minket az Isten fogságban, 
És nem adja népét nagy rabságban.
225:1.
Nagy hálát adjunk az Atya Istennek, 
Mennynek és földnek szent teremtőjének, 
Oltalmazónknak, kegyes éltetőnknek, 
Gondviselőnknek.
225:2.
Hála tenéked, mennybéli nagy Isten, 
Hogy szent igédet adtad mi elménkben, 
És hogy ezáltal véssz ismeretedben, 
Te kegyelmedben. 
225:3.
A romlás után nem hagyál bűnünkben, 
Sőt te Fiadat ígéréd igédben, 
Hogy elbocsátod őtet mi közénkben, 
Emberi testben.
225:4.
Felséges Isten, tenéked könyörgünk, 
Hogy mutassad meg szent Fiadat nékünk, 
Hogy őtet látván, benne remélhessünk, 
Idvezülhessünk.
225:5.
Adjad, hogy lássuk a világosságot, 
Te szent igédet, az egy igazságot, 
A Krisztus Jézust: örök vigasságot, 
És boldogságot.
225:6.
És ne ismerjünk többet a Krisztusnál, 
Ne szerethessünk egyebet Jézusnál; 
Maradhassunk meg a te szent Fiaddal, 
Krisztus Urunkkal.
225:7.
Adj igaz hitet a te szent Fiadban, 
És jó életet minden útainkban; 
És Szentlelkeddel vígy be hajlékodba, 
A boldogságba.
225:8.
Dicsőség néked mennyben, Örök Isten, 
Ki dícsértetel a te szent igédben, 
Krisztus Jézusban, mi Idvezítőnkben, 
És Szentlélekben.
226:1.
Krisztusom, kívüled nincs kihez járulnom, 
Ily beteg voltomban nincs kitől gyógyulnom; 
Nincs ily fekélyemből ki által tisztulnom, 
Veszélyes vermemből és felszabadulnom.
226:2.
Gyújtsd meg szövétnekét áldott szent igédnek 
És bennem virraszd fel napját kegyelmednek; 
Igaz útat mutass nékem, szegényednek, 
Járhassak kedvére te szent Felségednek.
226:3.
Várlak, Uram, azért reménykedő szívvel, 
Miként a vigyázó virradást vár éjjel; 
Hozd fel szép napodat nékem is jó reggel, 
Hogy szolgálhassalak serényebb elmével.
226:4.
Dicsértessél, Atya Isten, magasságban, 
Mi Urunk Krisztussal mind egy méltóságban, 
És a Szentlélekkel mind egy hatalomban: 
Háromság egy Isten, áldj meg dolgainkban.
227:1.
A mi szívünk csak tehozzád, 
Jézus, Isten Báránya, :/: 
Óhajtozik, híveidnek 
Drága fényes aranya, 
Mert halálunk megrontója, 
Örök életnek adója 
Vagy egyedül, Krisztusunk, 
Idvezítő Jézusunk.
227:2.
Csudálkozván nézi elménk
Atyádnak nagy szerelmét, :/: 
Álmélkodván is szemléli 
Hozzánk való jó kedvét, 
Melyet abban megmutatott, 
Hogy minékünk téged adott; 
Azért, édes Krisztusunk, 
Vagy szerelmes Jézusunk.
227:3.
Szegény bűnös embereknek 
Idvességes reménye, :/: 
Benned hívőknek öröme, 
Boldogsága, szépsége: 
Jövel, jövel hozzánk, kérünk, 
Mindenkoron légy mivélünk, 
Mert csak te vagy Krisztusunk
És kegyelmes Jézusunk.
227:4.
Reád bízzuk mi magunkat 
Itt ez árnyék világban, :/: 
Idvezítő szerelmedből 
Könyörülj fiaidon. 
Légy vezérünk, oltalmazónk, 
Kegyes mesterünk, tanítónk, 
Édes Atyánk, Krisztusunk, 
Gondviselő Jézusunk.
227:5.
Erősítsd bennünk hitünket, 
Idvességünk eszközét, :/: 
Vesd tengerbe bűneinket, 
Kerüljük pokol tüzét. 
Így mi halálunk óráján, 
Életünknek végső táján, 
Lelkünket, ó Krisztusunk, 
Vedd kezedbe Jézusunk.
227:6.
Nincsen nékünk itt e földön 
Maradandó városunk, :/: 
Hanem repeső elmével 
Jövendőt óhajtozunk;
Ott sok ezer angyalokkal, 
Téged áldunk szent Atyáddal: 
Méltó vagy, ó Krisztusunk, 
Erre, édes Jézusunk.
227:7.
Hozzád hajtjuk csak fejünket, 
Ó mi édes Megváltónk, :/: 
Koporsónkba ha beszállunk, 
Ott is léssz gyámolítónk. 
Benned édesen aluszunk, 
Eljöveteledig nyugszunk, 
És örökké, Krisztusunk, 
Véled élünk, Jézusunk.
227:8.
Zörgetőknek megnyittatik 
Kegyelemnek ajtaja; :/: 
Megígérte az Úr Jézus, 
Hogy kérésünk megadja. 
Jövel, Jézus, és ne késsél, 
Már mellőlünk el ne térjél: 
Idvezíts, ó, Krisztusunk, 
Mi kegyelmes Jézusunk!
228:1.
Jehova, csak néked éneklek, 
Ki volna más tehozzád fogható? :/: 
Dícséretet csak néked zengek, 
Csak téged áldlak, ó Mindenható! 
Jővel, segíts, én édes Jézusom, 
Hogy könyörgésem mennybe eljusson!
228:2.
Ó vonj, Atyám, Fiadhoz engem, 
Hogy szent Fiad is hozzád elvigyen; :/: 
S míg jóvoltodat áldva zengem, 
Keblem Szentlelked hajléka legyen; 
Add békességed ízét érzeni
És dicséreted vígan zengeni!
228:3.
Ha semmi mást nem kérek tőled, 
Csak amit Lelked által kérhetek, :/: 
Te szükségim beteljesíted, 
Mert Jézus hozzád útat készített, 
Ki gyötrelmével értem áldozott, 
És üdvösséget jussomúl hozott.
228:4.
Jó tudnom azt, hogy közbenjáróm 
Hű Jézusom, ki jobbod felől ül; :/: 
Ő általa, ha hitből várom, 
Kérésem nálad bizton teljesül; 
Jó nékem, hogy míg tart ez életem, 
Szent neved vígan, áldva zenghetem!
229:1.
Hű pásztorunk, vezesd 
a te árva nyájadat, 
E földi útvesztőben 
te mutass jó utat; 
Szent nyomdokodba lépve,  
a menny felé megyünk, 
Ó halhatatlan Ige, vezérünk, 
Mesterünk.
229:2.
Mert boldog az az ember, 
ki dicsér tégedet, 
És kóstolgatja mindennap 
szent beszédedet; 
Hát legeltessed igéddel 
bolygó nyájadat, 
És terelgessed Lelkeddel
juhocskáidat.
229:3.
Szentlelkedet töltsd ránk ki, 
mint hajnal harmatát, 
És adj fejünkre tőled 
nyert ékes koronát, 
Hogy áldozatra felgyúlt, 
megszentelt életünk 
Oltárodon elégjen, Királyunk,
Mesterünk!
230:1.
Áll a Krisztus szent keresztje 
Elmúlás és rom felett, 
Krisztusban beteljesedve 
Látom üdvösségemet.
230:2.
Bánt a sok gond, űz a bánat, 
Tört remény vagy félelem: 
Ő nem hágy el, biztatást ad: 
Békesség van énvelem.
230:3.
Boldogságnak napja süt rám; 
Jóság, fény jár utamon: 
A keresztfa ragyogásán 
Fényesebb lesz szép napom.
230:4.
Áldássá lesz ott az átok, 
Megbékéltet a kereszt; 
El nem múló boldogságod, 
Békességed ott keresd!
230:5.
Áll a Krisztus szent keresztje 
Elmúlás és rom felett, 
Krisztusban beteljesedve 
Látom üdvösségemet.
231:1.
Uram, a te igéd nekem 
A sötétben szövétnekem; 
Mind igazak és ámenek, 
Amik szádból kijöttenek, 
Azért amit nem látok szemmel, 
Béveszem szavadra hitemmel.
231:2.
Bízom hozzád erős hittel, 
Hogy te mindent megcselekszel, 
Amit szent igédben ígérsz: 
Hogy kegyelmesen hozzám térsz, 
És megbocsátván bűneimet, 
Megadod örök életemet.
231:3.
E nagy jót neked köszönöm, 
Mely nekem arra ösztönöm, 
Hogy a Jézust, kiért velem 
Közöltetik a kegyelem, 
Tartsam lelkem megtartójának, 
Szeressem, engedvén szavának.
231:4.
Igazgass, Uram, engemet, 
Hogy megőrizzem hitemet; 
Ha von magához e világ, 
Én mint Krisztusba oltott ág,
Tőle vegyem tápláltatásom, 
Míg az élők közt lesz lakásom.
232:1.
Hiszek a mennybéli egy Istenben, 
Mindenható és kegyelmes Atyában, 
Mennynek és földnek teremtő Urában, 
Ki mindent tart hű gondviselésben.
232:2.
És az ő egyszülött szent Fiában, 
Jézus Krisztusban, a mi egy Urunkban, 
Aki a Szentlélektől fogantaték 
S Szűz Máriától tisztán születék.
232:3.
Szenvede Pilátusnak alatta, 
Felfeszíttetvén keresztre, meghala; 
Eltemettetvén poklokra leszálla, 
Harmadnap halálból feltámada.
232:4.
Felméne mennybe, üle jobbjára 
A mindenható Atya Úr Istennek: 
Ítéletükre onnan az élőknek 
És holtaknak eljő bizonyára.
232:5.
Hiszek a szentelő Szentlélekben 
És egy keresztyén Anyaszentegyházat, 
Egyességét a szenteknek mindenben, 
És a bűnöknek megbocsánatát.
232:6.
Hiszem a testnek feltámadását 
És idvességgel az örök életet, 
Mellyet az Isten híveknek megszerzett: 
Lelkem e hittel biztatja magát.
233:1.
Úr Isten, te tarts meg minket, 
És szent igédben hitünket; 
Rontsd meg mi ellenségünket 
És minden kegyetleneket. 
233:2.
Kik a Krisztust háborgatni 
És szent székiből levetni 
Akarják, őtet rontani, 
Ő híveiben kergetni.
233:3. 
Krisztus, ki vagy urak Ura 
És királyoknak Királya: 
Jelentsed istenségedet 
És törd meg ellenségidet.
233:4.
Tartsd meg minden híveidet, 
Te szegény keresztyénidet,
Hogy dicsérhessünk tégedet, 
Tartsd egyességben népedet.
233:5.
Ó áldott Szentlélek Isten,
Vigasztalj minket e földön, 
Légy jelen mi szükséginkben, 
Minden keserűséginkben.
233:6.
Nevelj minket igaz hitben, 
Krisztusnak ismeretiben; 
Végy minket szent szerelmedbe 
És holtunk után örömbe.
234:1.
Jer, kérjük Isten áldott Szentlelkét 
Legfőképen az igaz hitért,
Hogyha jön a végóra, mellénk álljon, 
Hazatérésre készen találjon, 
Könyörüljön.
234:3.
Jer, Világosság, ragyogj fel nekünk, Hogy 
csak Krisztus légyen mesterünk, 
El ne hagyjuk őt, mi hű Megváltónkat, 
Aki népének örökséget ad. 
Könyörüljél.
234:3.
Ó Szeretet, áraszd ránk meleged, 
Hadd kóstoljuk édességedet; 
Tiszta szívből mindenkit hadd szeressünk, 
Egyességben és békében éljünk. 
Könyörüljél.
234:4.
Ínségeinkben fő Vígasztalónk, 
Halál ellen megbátorítónk, 
Össze ne hagyj esni, ha ellenségünk 
Reánk jő s romlást készít már nékünk. 
Könyörüljél.
235:1.
Hallgass meg minket, nagy Úr Isten, 
E mostani nagy szükségünkben, 
És tekints meg minket mi életünkben, 
Hogy ne essünk e földön hitetlenségbe, 
Ördög kezébe.
235:2.
Mert csak te vagy a világosság, 
Életünkben te vagy igazság, 
Mi setét szívünkben nagy világosság, 
És szomorú lelkünkben te vagy vigasság, 
Örök boldogság.
235:3.
Távoztass tőlünk hamisságot, 
Add szívünkbe az igazságot, 
És a mi lelkünkbe nagy bátorságot, 
Hogy nyilván elhihessük a boldogságot: 
Örök országod’.
235:4.
Adj Szentlelket a tanítóknak, 
Egyetemben a hallgatóknak, 
Hogy mind engedhessünk akaratodnak, 
Dícséretet mondhassunk te szent Fiadnak, 
Jézus Krisztusnak.
235:5.
Hála néked, mennybéli Isten, 
Ki vígasztalsz minket éltünkben, 
És el nem hagysz minket nagy szükségünkben, 
Megerősítesz inkább az igaz hitben, 
Ígéretedben.
236:1.
Mindenek meghallják és jól megtanulják, 
Kik segedelmüket nem Istentől várják: 
Nincsen Isten nélkül segítség és idvesség.
236:2.
Hogyha a városnak, avagy háznak népét 
Nem az Isten őrzi, hidd el annak vesztét: 
Nincsen Isten nélkül segítség és idvesség.
236:3.
Csak hiába lészen reggel felkeléstek 
Néktek, kik erősen Istenben nem hisztek: 
Nincsen Isten nélkül segítség és idvesség.
236:4.
Ekképen történik mindnyájan tinektek, 
Munkával, bánattal kenyeret kik esztek: 
Nincsen Isten nélkül segítség és idvesség.
236:5.
Nagy könnyen az Isten mindent ád azoknak, 
Kik csak benne bíznak s hozzá fohászkodnak: 
Nincsen Isten nélkül segítség és idvesség.
236:6.
Mint a sebes nyilak az erős kezében, 
Erősek a hívek Isten kegyelmében: 
Nincsen Isten nélkül segítség és idvesség.
236:7.
Boldog, aki lelkét hittel erősíti, 
Minden ellenségét bizonnyal meggyőzi: 
Nincsen Isten nélkül segítség és idvesség.
237:1.
Reménységemben hívlak, Uram Isten! 
Reggeli órám rólad áll szívemben; 
Testem is óhajt hozzád e helyben, 
Hol éltető víz nincs e kietlenben.
237:2.
Csudámra vagyon szépsége házadnak, 
Vajha ott volnék, hol téged szolgálnak! 
Orvosság én lelkem fájdalmának, 
Az lenne öröm könnyező orcámnak!
237:3.
Élesztő nékem nagy-drága beszéded, 
Melyben dicsőségedet kijelented, 
Embernek szívét azzal emeled, 
Szent biztatásra mikor kényszeríted.
237:4.
Velem viselem ott is ízit annak, 
Valahol nékem nyugodalmat adnak, 
Csak jókat tőlem mindenütt hallnak, 
Édességedben ajakim mozognak.
237:5.
Sőt mind egész jövendő életemben 
Áldlak, dicsérlek tégedet örömben. 
Élet vagy: azért tiszteletedben 
Hozzád emelem kezeimet hitben.
237:6.
Azért ajakim csak téged dicsérnek, 
Szájam és nyelvem rólad énekelnek, 
Ágyamban is veled beszélgetnek, 
Éjjel és nappal téged emlegetnek.
237:7.
Mint drágalátos illatú kenettel 
És kívánatos, ízes eledellel: 
Úgy vidul lelkem éltetéseddel, 
Mikor vigasztalsz angyali örömmel.
237:8.
Te vagy, ki nékem váltságot ígérhetsz, 
Ki engemet szent szárnyad alá rejthetsz, 
Vélem egyedül minden jót tehetsz, 
Előttem, Uram, soha el nem mehetsz.
237:9.
Te ígéretedhez mert támaszkodom, 
Az én lelkemben csak tebenned bízom; 
Én árvaságom azzal táplálom, 
Hogy jobb karodnak árnyékában nyugszom.
238:1.
Teremtő Istenünk, :/: 
Édes Atyánk nékünk! 
Hatalmas vagy, Irgalmad nagy: 
Ínségemben, Szükségemben, 
Kérlek, engem ne hagyj!
238:2.
Szívem benned bízik, :/: 
Hozzád fohászkodik; 
Nézz csendesen, Kegyelmesen, 
Fájdalmimon, Bánatimon 
Könyörülj kegyesen.
238:3.
Tudom, hogy kegyelmed :/: 
Enyhít mindeneket, 
Bús szíveket, Sebeseket, 
Szegénységben, Betegségben
Ellankadt fejeket.
238:4.
Jelen van az idő, :/: 
Hogy te, jó segítő, 
Meghallgatod Siralmimat, 
Nékem adod Tanácsodat, 
Mert tudod sorsomat.
238:5.
Megváltó Istenünk, :/: 
Szabadító Urunk: 
Vagy paizsom, Fő orvosom, 
Reménységem, Idvességem, 
És gyönyörűségem.
238:6.
Azért, ó Jézusom, :/: 
Legbölcsebb orvosom, 
Siess, siess, És lelkemnek 
Segítője Légy testemnek, 
Megepedt szívemnek!
238:7.
Nálad lehetetlen, :/: 
Tudom, semmi nincsen. 
Nyújtsd kezedet: Bús szívemet, 
Erősítsd bágyadt lelkemet, 
Mert áldlak tégedet.
238:8.
Szent Lélek Istenünk, :/:
Vigasztaló Urunk: 
Bátoríts meg, Oltalmazz meg, 
Igaz hitben, Szerelmedben 
Minden jókkal áldj meg!
238:9.
Keresztemben tűrést, :/: 
Adj boldog szenvedést, 
Hogy abban ne Zúgolódjam, 
És búban ne Tántorodjam, 
Hozzád folyamodjam.
238:10.
Légy erős gyámolom, :/: 
Csak rád támaszkodom. 
E világi Életemben, 
Halálom után mennyégben 
Véled legyek, Ámen.
239:1.
Úr Jézus, hozzád kiáltok, 
Ó, halld meg esdeklésem; :/: 
Tetőled kegyelmet várok, 
Ne hagyj kétségbe esnem! 
Az igaz hitet kívánom, 
Ó, adjad azt énnékem: 
Néked élnem, Mindennek használnom, 
Szent Igédet követnem.
239:2.
Ezt is kérem, én Istenem, 
Megadhatod azt könnyen: :/: 
Szégyenbe ne engedj esnem, 
Tarts meg reménységemben.
Kiváltkép, ha ki kell múlnom, 
Hogy csak tebenned bízzam, 
Ne magamban, Sem én jóságomban; 
Ezt örökké megbánnám.
239:3.
Adjad, hogy teljes szívemből 
Engedjek vétetteknek, :/: 
Te is ingyen kegyelmedből 
Kegyelmezz vétkeimnek, 
Igéd légyen eledelem, 
Mellyel lelkem tápláljam 
És megóvjam, Ha ínség ellenem 
Támad, el ne nyomassam.
239:4.
Gyönyörűség, vagy félelem 
Tetőled el ne űzzön, :/: 
Állhatatos mindvégiglen 
Légyek az igaz hitben. 
Az van kezedben: add ingyen, 
Nem cselekedetimből, 
De kedvedből Ments ki a halálból, 
Az örök kárhozatból!
239:5.
Nagy harcban, ellenkezésben 
Te segélj meg, Istenem! :/: 
Csak a te nagy kegyelmedben 
Van nyugtom és védelmem. 
Ha kísértet jő, védelmezz; 
Szent kezed megsegítsen, 
Meg ne ejtsen, Ami kárt szerezhet;
Tudom: nem hagysz elvesznem.
240:1.
Ó én két szemeim, 
ti az Úrra nézzetek, 
Hogy kegyelmes hozzám, 
mindenkor elhiggyétek; 
Az ő nagy szerelmét, 
Hozzám nagy jó voltát 
Mindenkor hirdessétek.
240:2.
Megragadlak Uram 
az én igaz hitemmel, 
Reád támaszkodom erős 
reménységemmel, 
El sem is bocsátlak,
amíg meg nem hallgatsz, 
Az én lelki kezemmel.
240:3.
Felindítlak téged nagy 
nyomorúságimmal, 
Az én bűneimnek 
számtalan sokságával; 
Mindaddig kiáltok, 
míg bé nem kötsz engem 
Szent irgalmasságoddal.
240:4.
Ó mennybéli Isten, 
te vagy én reménységem, 
Kinek hatalmában, 
kezében ellenségem; 
Ott vagy te, Úr Isten, 
én nagy segítségem, 
Ahol nincs reménységem.
240:5.
Tanítsál meg engem
a te igaz útadra, 
Hadd lássak elmenni 
a te igazságodra; 
Én ellenségimet 
gonosz szándékukban 
Ne bocsássad szájukra.
240:6.
Ha tebenned, Uram,
nem reménylettem volna, 
A nagy bánat miatt
megemésztettem volna; 
Az élőknek földén 
a te javaidat 
Meg nem láthattam volna.
240:7.
Azért, ó, én lelkem, 
serkentsd fel te magadat: 
Mit töröd, fárasztod 
nagy bánatban magadat? 
Majd meg fogod látni 
Uradnak jóvoltát, 
Csak el ne hagyd magadat.
241:1.
Szent vagy örökké, Atya Úr Isten, 
A magas mennyekben, 
Ki teremtettél és megtartottál 
E nyomorult testben.
241:2.
Szent a mi Urunk, Úr Jézus Krisztus, 
Kit értünk bocsátál, 
Kivel megváltál, Hogy testünk miatt 
Lelkünk el ne vesszen.
241:3.
Szent a Szentlélek, ki az Atyával 
Egy és a Fiúval, 
Aki vígasztal és tanít minket 
Az örök életre.
241:4.
Szentség, dicsőség, Légyen tisztesség 
A Szentháromságnak, 
Ki uralkodik egy Istenségben 
Most és mindörökké.
242:1.
Téged Úr Isten, mi keresztyének 
Dicsérünk és áldunk,
És Atya, Fiú, Szentléleknek vallunk.
242:2.
Néked a tiszta, ártatlan és szent 
Angyalok szolgálnak,
Szüntelen hangos felszóval kiáltnak:
242:3.
Szent, szent, szent Isten, te seregeknek 
Vagy Ura, Istene! 
Teljes a menny s föld nagy 
dicsőségeddel!
242:4.
Téged a földön a keresztyének 
Szent gyülekezetje, 
Szent Atya Isten, mindenkoron dicsér.
242:5.
És imádandó te szent Fiadat, 
Az Úr Jézus Krisztust, 
És vigasztaló Szentlélek Úr Istent.
242:6.
Oltalmazzad meg veszedelemtől 
A te népeidet: 
Oltalmazz bűntől s lelki kártól minket.
242:7.
Dícsérünk téged, mennyei Atyánk, 
A te szent Fiaddal 
És mindörökké Szentlélek Istennel.
243:1.
Téged, ó Isten, dícsérünk, 
Téged Urunknak vallunk, :/: 
Fő királyunknak esmérünk, 
Áldunk és magasztalunk: 
Véghetetlen felséged, 
Felséged dicsőséged, 
Angyal, ember nem foghatja, 
Mindenik csak csudálhatja.
243:2.
Királyi széked kerítik 
Kérubok és szeráfok, :/: 
Magukat arcra terítik 
Sok százezer angyalok, 
Minden boldog seregek, 
Kikkel az egek zengnek, 
Lerakván koronájukat, 
Téged imádnak, Urukat.
243:3.
És ezt kiáltják szüntelen: 
Szent, szent, szent a Jehova! :/: 
Dicsősége földön mennyen 
Elterjed mindenhova! 
Mindenütt jelen való, 
Mindent látó és halló, 
Királya az angyaloknak, 
Ura földi királyoknak.
243:4.
Téged dicsér, Atya Isten, 
Szent egyházadnak népe, :/: 
Mind ott fenn, mind alant itten,
Mint szent felséged képe. 
A megszerzett idvesség, 
A hit és a kegyesség, 
Mind nagy kegyelmed munkája, 
Dicsőséged prédikálja.
243:5.
Istennek egyszülött Fia, 
Ki bűn nélkül testünket :/: 
Felvőd és lől atyánkfia, 
Hogy megváltsál bennünket,
Ó, dicsőség királya, 
Minden keresztyén szája 
Szívből származott énekkel 
Dícséretedre énekel.
243:6.
Ó, Szentlélek, egy Istenség 
Az Atyával s Fiúval, :/: 
Téged egész keresztyénség 
Megszentelőjének vall. 
Ó, dicső Szentháromság,
Legfőbb szentség és jóság, 
Egy idvezítő Istenünk, 
Téged örökké dicsérünk.
243:7.
Ó győzedelmes királya, 
Jézus, megváltottidnak! :/:
Feje s irgalmas bírája 
Véren vett szolgáidnak! 
Jöjj, vezéreljed néped, 
És áldd meg örökséged; 
Tápláljad lelkünk igéddel, 
Szent testeddel, szent véreddel.
243:8.
Hitünket, reménységünket 
Szentlelkeddel erősítsd, :/: 
Istenhez szeretetünket 
S feleinkhez öregbítsd. 
Vígy előbb a szentségben, 
Adj részt a dicsőségben 
Testi halálkor lelkünknek, 
Feltámadáskor testünknek.
243:9.
E végre még ez életben 
Bocsásd meg bűneinket, :/: 
Hogy a jövő ítéletben 
Ne vádoljanak minket. 
Bízunk is szent véredben, 
Kezesi érdemedben; 
A halálban is remélünk, 
Hisszük, meg nem szégyenülünk. 
244:1.
Áldott légy, örök Úr Isten, 
Ki vagy foghatatlan felségben, 
A mennyei nagy dicsőségben, :/: 
Angyaloknak nagy örömökben 
És dicséretökben.
244:2.
Áldott légy, szentséges Atyánk, 
Ki kegyesen tekintél reánk, 
Bár mi halálra méltók valánk, :/: 
Mert vétkezett mi első atyánk, 
Kitől mind származánk.
244:3.
Tőled azért el nem vetél, 
De minket oly igen szeretél, 
Hogy szent Fiadnak nem kedvezél, :/: 
E világra kit értünk küldél, 
Kivel hozzád szerzél.
244:4.
Könyörülj mi rajtunk, kérünk, 
Szent igédet adjad értenünk, 
Honnan téged megismerhessünk, :/: 
Hogy örökké véled élhessünk 
És örvendezhessünk.
244:5.
Áldott légy, Úr Jézus Krisztus, 
És mi egyetlenegy Megváltónk, 
Mi életünk és közbenjárónk, :/: 
Szent Atyád előtt egy szószólónk 
És egy bizodalmunk!
244:6.
Tekints meg, édes Mesterünk, 
Ne hagyj bűnünk miatt elvesznünk; 
Szent hitedet erősítsd bennünk, :/: 
Mindenben néked engedhessünk 
És benned bízhassunk.
244:7.
Mert mi csak te tőled függünk, 
Azért csak tenéked könyörgünk, 
Hogy életünkben légy mivelünk, :/: 
És csak te tőled viseltessünk, 
El ne tévelyedjünk.
244:8.
Adj igaz fejedelmeket 
És keresztyén, bölcs tanítókat, 
Kik hirdessék akaratodat :/: 
És hozzánk való jó kedvedet, 
Irgalmasságodat.
244:9.
Áldott légy, Szentlélek Isten, 
Ki Atya-Fiúval vagy Isten 
Egy természetben s dícséretben, :/: 
Egy akaratban és szentségben 
És egy dicsőségben.
244:10.
Áldott légy, árváknak atyja, 
Özvegyeknek kegyes bírája, 
Tévelygőknek igazgatója, :/: 
Szomorú szívek biztatója 
És vigasztalója!
244:11.
Bátoríts minket hitünkben, 
Adj szeretetet mi szívünkben, 
Tarts meg mindvégiglen ezekben, :/: 
Hogy halálunknak idejében 
Ne essünk kétségben.
244:12.
De mehessünk az életre, 
Hol Atya Istennek felsége 
És a Fiúnak dicsősége :/: 
Láttatik véled egyetembe‘
Örökkön-örökre.
245:1.
Dícséret a Szentháromságnak, 
Egy örök Istennek, 
Ki Ura mindennek 
És teremtője a világnak: 
Csak övé légyen a dicsőség 
És a tisztesség!
245:2.
Dicséret légyen az Atyának, 
Ki teremtett épen 
És takargat szépen 
Szárnyai alatt hatalmának, 
Sőt gondot tart bűnös testemre 
S egész éltemre.
245:3.
Dicséret légyen a Fiúnak, 
Ki értem testté lett, 
S minden bűnt eltörlött, 
És hozzám nagy-bő irgalmúnak 
Jelenti magát az életben 
S az ítéletben.
245:4.
Dicséret légyen Szentléleknek, 
Ki engem megszentelt 
S magának pecsételt, 
És vígassága a híveknek, 
Ki vezérel az igaz hitre 
S örök életre.
245:5.
Dícséret, áldás és dicsőség, 
Erő és hatalom, 
Örök birodalom, 
Felmagasztalás és tisztesség
Légyen lelkemtől néked, Isten, 
Mennyben és itten!
246:1.
Adj Úr Isten, nékünk Szentlelket, 
Szent ígédben építs meg minket, 
Adjad megismernünk természetünket, 
Tekintsd meg szükségünket, 
könyörgésünket: 
Adj igaz hitet.
246:2.
Te vagy, Atyánk, örök Úr Isten, 
Kiben semmi kétségünk nincsen; 
Neveljed hitünket te szent igédben,
Szent Fiadnak, Krisztusnak ismeretében, 
Idvességünkben.
246:3.
Te vagy, Krisztus, mi Idvezítőnk, 
Szent Atyádnál békesség-szerzőnk; 
Mi életünk vagy te: lakozzál bennünk, 
Hogy minden mi dolgunkban téged dicsérjünk 
És dicsőítsünk.
246:4.
Ó Szentlélek, kérünk tégedet: 
Bátorítsad a mi szívünket; 
Vigasztalj meg minket s igazgass minket, 
Hogy hallván megérthessük te szent igédet, 
Idvességünket.
247:1.
Imádandó Isten, e széles föld néked :/: 
Zsámolyod és a menny fényes ülő széked, 
A te mindenható kezeid csinálmánya 
És erőd tüköre e világ alkotmánya;
Csak homályt találunk előttünk és mélységet, 
Elménkkel megfogni akarván ily felséget.
247:2.
Kezdete sohasem volt a te idődnek, :/: 
Esztendeid soha el nem végeződnek. 
Minden dolgok tőled származnak, mint kútfőtől; 
Te lételt nem vettél semmi megelőzőtől, 
A változásoknak körülötted helyt nem adsz, 
Aki régen voltál, te ugyanazon maradsz.
247:3.
Láthatatlan lélek, te betöltesz 
mindent,:/: 
Jelen vagy itt alant, valamint odafent. 
Nincs oly dolog, melyet szemeid ne látnának, 
Bár fedjék ködei a sötét éjszakának. 
Ó, emberek, nincsen az Isten előtt titok, 
Tudva vannak nála minden 
gondolatitok.
247:4.
Csudákkal teljes a természet temploma, :/: 
Melyekből kitetszik bölcsességed nyoma. 
Nagy vagy a nagyokban, bölcs vagy a kicsinyekben, 
Gondod el nem fárad annyi sok ezerekben; 
Végtelen jóságod a menny és föld hirdeti, 
Sokaságát nyelvünk mert ki nem beszélheti.
247:5.
Szenteknek szentje vagy, ó Isten s nincs hiba :/: 
Szent akaratodnak határozásiba'.
Megáll igazságod, ha tartasz törvényszéket, 
Mivel jól ismered a szívet és veséket; 
Mégis a bűnösnek halálán te nem örülsz, 
Inkább nagy irgalmad szerint rajta könyörülsz.
247:6.
Boldog nép az, amely imád ily felséget, :/: 
Boldog, kit ily felség kegyelmébe bévett, 
Akinek hatalma mindenre elégséges, 
Jósága megadja, akinek mi szükséges. 
Tartsd fenn, ó jó Atyánk, köztünk ez ismeretet, 
Hogy te nem egyéb vagy, hanem merő szeretet.
248:1.
A csillagos égnek seregei ott fent :/: 
Tündöklő fényükkel dicsérik az Istent. 
Az egek boltjai alatt forgó világok 
Mély bölcsességéről beszélő bizonyságok; 
Az ő szavára lett tenger, hegy, füvek és fák 
Jóvoltát s erejét szüntelenül kiáltják.
248:2.
Hát én, kibe lelket a jó Teremtő tett, :/: 
Némán vesztegeljek s ne dicsérjem őtet? 
Nem, sőt minden lelki erőmet összeszedem, 
Elmémnek szárnyain székihez emelkedem; 
Szólok s ha tétováz rebegése nyelvemnek, 
Könyűim tanúi lesznek tiszteletemnek.
248:3.
Nyelvem rebeg, de te, ki szívem vizsgálod, :/: 
Abban oltárodat füstölve találod. 
Én, ha a napfénybe mártanám is ecsetem, 
Felséges voltodnak árnyékát sem festhetem; 
A te tisztelőid bár legyenek angyalok, 
Csak siketes hangon dícsértetel általok.
248:4.
Ki ruházott fényt a sok ezer napokra, :/: 
Színes sugárokat rakván orcájokra? 
Ki indítá útnak a számtalan földeket? 
Ki kötött egymáshoz ennyi ezer testeket? 
Kimért útjaikon ezeket ki mozgatja? 
Uram, a te szádnak mindenható szózatja.
248:5.
Te tartod a zsengés tavasznak kezeit, :/: 
Míg kiteregeti színes szőnyegeit; 
Aranyszín ruhát adsz az ért gabonafőre, 
Fürtökből koronát tűzöl a szőlőtőre, 
A megfagyott földet hópelyhekbe pólyálod, 
Lakosit élesztő örömökkel kínálod.
248:6.
Uram, ezer nyelvek kellenének számba, :/: 
Jóságod csudáit hogy vehessem számba; 
Még ami gonosz is, használ nékünk más részbe.
Istennel nem tartók, ezt vegyétek jól észbe, 
És ha nem vagytok megilletve jóvoltától, 
Féljetek, mint szökött rabszolgák, haragjától!
248:7.
Felelj, kételkedő: ki mennydörög ott fent? :/: 
A szélvész harsogó zúgása kit jelent? 
A sík tenger vizét ki emeli hegyekké? 
A szárazföld színét ki süllyeszti völgyekké? 
Mind a négy éltető elem ím felemelte 
Szavát, hogy van Isten: hát mit kételkedelte?
248:8.
Uram, munkáidról lészen dicséretem, :/: 
Míg tart az e végre adatott életem. 
Kérlek, vedd jó néven, ha egy gyarló féregnek 
Ajkai töredék dicséretet rebegnek! 
Te látod, mily buzgók bennem az indulatok, 
Melyeket jól érzek, ki nem magyarázhatok.
248:9.
Ó, ha kivetkezvén e testből idővel, :/: 
Állok széked előtt koronázott fővel, 
Több lesz énekemben az erő és méltóság, 
Magasztalván téged, ó felséges valóság. 
Röpüljetek elő, kívánt idők sebesen, 
Hogy örömeimben több változás ne essen!
249:1.
Nagy az Úr, ki fényes házát építette, :/: 
Ott fenn a számtalan egeknek felette, 
Hol sok ezer napok fényesítik pitvarát, 
A magasság s mélység határozzák udvarát: 
Újul a föld színe vidám tekintetétől, 
Tengelyestől reszket bús gerjedezésétől.
249:2.
Dicsérjétek őtet, a mennyei boltok :/: 
Alatt, ó, csillagok, mik ott lámpásoltok; 
Ti napok seregi, világító fáklyátok 
Neve dícséreti között lobogtassátok; 
Ti sok rendű holdak, a bújdosó földekkel 
E nagy, erős Urat dicsérjétek énekkel.
249:3.
Énekeljen neki az egész természet, :/: 
Napkelet, dél, észak és a napenyészet; 
Kettőztessék meg a dícséret, midőn annak 
Hangjai a hegyek felől visszapattannak; 
És te, ember, kit ő tett e földön elsővé, 
Változz dicsőségét mindig buzgó kútfővé.
249:4.
Magasztald fel őtet, hogy használj magadnak, :/: 
Dícséretid neki mert hasznot nem adnak; 
A bűnt vetkezzed le rólad s a testiséget, 
Hozzá emelkedve dicsőítése végett; 
Lehullnak, ha vele társalkodol, mennyei 
Származású lelked földön ragadt szennyei.
249:5.
Egyszer se fogjon úgy a nap futásához, :/: 
Egyszer se jusson el úgy lenyugvásához, 
Hogy őt ne dicsérnéd szívednek tolmácsával, 
Egyesítvén szavad a természet szavával; 
Ez szólít meg téged, hogy hál'adásra serkenj: 
Szívednek-értelmednek beszél a föld és menny.
249:6.
Ha esők omlanak a földre záporral, :/: 
Ha az aszály miatt füstöl a föld porral, 
Ha fagyos fürtjeit látod a zúzmarának, 
Ha a liliomok a réteken pompáznak, 
Ha tisztán süt a nap, vagy fergetegek jőnek: 
Nagyságos dolgait hirdesd a Teremtőnek!
249:7.
Ha elborítással az árvíz fenyeget, :/: 
Ha a dögvész pusztít, ha a had rettegtet: 
Bízz benne s énekelj őnéki dícséretet, 
Mert híven szereti az emberi nemzetet; 
Ő a bölcs, ő tudja, néked mi használ, nem te: 
Győződj meg, hogy téged boldogságra teremte.
249:8.
Ez a kegyes Isten nem vet engem is el, :/: 
Rólam is hűséges volta gondot visel; 
A kincs és dicsőség ha enyémek nem lettek: 
Igazság-vizsgáló lelket adott helyettek; 
Adott külső-belső ép érzékenységeket, 
Kezeimbe lantot, szájamba új éneket.
249:9.
Uram, amit adtál, tartsd meg azt számomra, :/: 
Több nem kívántatik én boldogságomra; 
Én pedig mit adjak néked gyarló létemre, 
Háládatlanságom hogy ne térjen szememre?
Imádlak téged, bételvén szent félelemmel, 
És dícséretedet eggyé teszem éltemmel.
250:1.
Atya Úr Isten, rólad vallást tészek, 
Dícséretedre szám és szívem készek: 
Te vagy az erős, ki tudtál isteni 
Szóddal semmiből mindent teremteni; 
Amit fent s alant szemeink szemlélnek, 
Általad vannak, mozognak és élnek.
250:2.
Világosság lőn parancsolatodra, 
A menny és a föld előállt egy szódra; 
A levegő eget kiterjesztetted, 
Azzal az egész földet körülvetted ; 
Szódra vált külön a föld a vizektől, 
Ékesíttetvén fáktól és füvektől.
250:3.
A napot, holdat és a csillagokat 
Te függesztetted fel, mint lámpásokat, 
A madaraknak te adtál szárnyakat, 
küldéd vízben lakni a halakat; 
A barmok testét élettel élesztéd, 
Az emberrel bölcs munkád bérekesztéd.
250:4.
Imádlak téged, aki teremtettél, 
Szeretlek, mivel Atyámmá is lettél; 
Ha terheltetik szükséggel életem, 
Bizodalmamat benned helyheztetem, 
Mert hatalmas vagy engem megtartani, 
Még nyavalyám is jómra fordítani.
251:1.
Meghódol lelkem tenéked, nagy Felség, 
Szentháromságban ki vagy egy Istenség. 
Csak téged illet minden tisztesség, 
Mert téged ural az egész föld s ég.
251:2.
Imád a nagy ég ő teljességével, 
Mondván: szent, szent, szent az Úr felségével! 
Teljes a föld s ég dicsőségével, 
Seregek Ura erősségével!
251:3.
Imád a földnek kiterjedt nagysága, 
Mind e világnak nagy hatalmassága; 
A sok népeknek minden országa, 
Roppant táborok sűrű soksága.
251:4.
Imád téged a napnak fényessége, 
Az éjszakának titkos setétsége; 
Imád a holdnak ő teljessége: 
A csillagoknak szép ékessége.
251:5.
Imád a tenger s a vizek folyása, 
A sok hegyeknek magas fennállása; 
Minden szeleknek széjjel oszlása,
S a madaraknak ékes szólása.
251:6.
Imádlak én is téged, Teremtőmet, 
Gondviselőmet és Idvezítőmet, 
Megszentelőmet s erősítőmet:
Én Istenemet, egy Segítőmet.
251:7.
Imádlak téged, Urát kezdetemnek, 
Urát végemnek s egész életemnek, 
Fő szerző okát a természetnek, Halálnak 
Urát és kegyelemnek.
252:1.
Mennyei seregek, boldog, tiszta lelkek, 
Az Úrra örökké kik az égen néztek: Őtet 
teljes szívből ti mind dicsérjétek!
252:2.
Angyalok, az Úrnak követi kik vagytok, 
Szentek, kik ő székét mind körülálljátok:
Örökké az Urat felmagasztaljátok!
252:3.
Fényes nap világa, ez világ fáklyája; Szép 
hold, éj lámpása, csillagok nagy száma 
Az Úrnak szent nevét mindörökké áldja.
252:4.
Mert csak ő egyedül minden teremtője, 
S mindent bír, valamint magában rendelte; 
Megmarad mindenek ellen ő szerzése.
252:5.
Azért hát, ti hívek, Úrnak szent serege, 
Kik leginkább vagytok néki szerelmébe', 
Örökké szent nevét dícsérjétek mennybe'!
252:1.
Isten kezét mutatja :/: 
Az égnek boltozatja, 
Mely felettem kiterjed, 
Szívem örömre gerjed 
E remeknek látására.
Alkotója lelkemet :/: 
És minden érzésemet 
Ragadja csudálására.
253:2.
Ha elmémmel felhágok :/: 
E számtalan világok 
Roppant alkotmányába: 
Ott látom valójába' 
Nagy voltát a Teremtőnek. 
Minél feljebb repülök, :/: 
Annál jobban szédülök 
Magasságán e tetőnek.
253:3.
Ki gyújtá meg ezeket :/: 
Az örökös tüzeket? 
E nagy testeket fontba 
Ki vetette, hogy pontba
Egymásnak megfeleljenek? 
Ki mérte ki útjukat :/: 
És örök pályájukat, 
Hogy arról el ne térjenek?
253:4.
Te vagy az, Mindenható, :/: 
Kihez hasonlítható 
Nincs sem földön, sem égen! 
Te vagy, ki voltál régen, 
Kiben nincsen fogyatkozás, 
Kiben nincsen hajdani, :/: 
Jövendő, vagy mostani, 
Kihez nem járul változás.
253:5.
Én hát mély tisztelettel, :/: 
Mely teljes szeretettel, 
Előtted megnémulok, 
Zsámolyodhoz borulok, 
És imádom nagy voltodat, 
Hogy, bármily kicsiny vagyok, :/: 
Szintúgy, mint ezen nagyok, 
Tapasztalom jóságodat.
254:1.
Mindenkoron áldom az én Uramat, 
Kitől várom én minden oltalmamat. 
Benne vetem minden bizodalmamat; 
Mindenkoron dicsérem, mint Uramat.
254:2.
Igen vigad és örvendez én lelkem, 
Az Istennek segedelmét hogy kérem, 
Nyomorultak meghallják, azt örvendem, 
Vigadjanak Istenben, arra intem.
254:3.
Én mikoron Istenhez kiáltottam, 
Kegyelmesen tőle meghallgattattam, 
Ő általa hamar megszabadultam, 
Háborúságimban is megtartattam.
254:4.
Lám Istennek angyala mind tábort jár, 
Az istenfélő emberek körül jár. 
Az Istentől azért ki oltalmat vár, 
Útaiban mindenütt az nagy jól jár.
254:5.
Segítségül azért Istent hívjátok, 
Ő jóvoltát kóstoljátok, lássátok! 
Igen nagy-jó, azt bizonnyal tudjátok: 
Benne bízó emberek mind boldogok.
254:6.
Valamíglen élsz ez árnyék világban, 
Szántszándékkal ne élj a gonoszságban, 
Sőt életed foglaljad minden jóban, 
Hogy lakozzál Istennek oltalmában.
254:7.
Sok jók közt a békességet szeressed, 
És éltedben mindenkor azt keressed; 
E világnak békességét ne nézzed, 
Az ördöggel ne légyen közösséged.
254:8.
A felséges Isten szemei vannak, 
Igazakon, kik csak őbenne bíznak; 
Mindazok, kik tőle oltalmat várnak, 
Kérésükben mindig meghallgattatnak.
254:9.
Igen közel az Úr Isten azoknak, 
Töredelmes szívvel akik óhajtnak; 
Alázatos lélekkel akik járnak, 
Sok ínségből bizton megszabadulnak.
255:1.
Mely igen jó az Úr Istent dicsérni, 
Felségednek, én Uram, énekelni, 
Szent nevedet dicsérvén magasztalni 
És mindenütt e világon hirdetni.
255:2.
Igen reggel irgalmadat hirdetni, 
Igazságodról éjjel gondolkodni, 
Hegedűvel, orgonával zengetni, 
Minden éneklő szerszámmal tisztelni.
255:3.
Csudaképen én vigasztalást vészek, 
Cselekedetidre hogyha tekintek, 
Kezeidnek munkájában örvendek, 
Teremtőmnek, megváltómnak éneklek.
255:4.
Az esztelen ember ezt nem esméri, 
A hitetlen bolond ember nem érti; 
Kinek rólad nincs igaz esméreti: 
Szent Fiadban mert nincs hite őnéki.
255:5.
E világon gonoszok gyökereznek, 
Kik mindenkor hamisan cselekesznek; 
Mint a füvek, virágoznak, terjednek, 
Hogy örökül-örökké elvesszenek.
255:6.
Lám ezeket, Uram, felséges Isten, 
Kik támadnak a te szent igéd ellen, 
Viaskodnak a te híveid ellen: Megbünteted, 
mert vagy örök Úr Isten.
255:7.
Rólad, Uram, akik megemlékeznek,
Mint a pálmafa, szintén úgy zöldelnek;
Mint cédrusfák, ugyan meggyökereznek
Az igazak, kik igaz hitben élnek.
255:8.
Vallást tesznek minden emberek előtt, 
Hogy az Isten igaz mindenek fölött; 
Hamisságot soha nem cselekedett, 
Mint kőszikla, ő ád nagy erősséget.
256:1.
Irgalmazz, Úr Isten, immáron énnékem! 
Irgalmazz, Úr Isten, immáron énnékem, 
Mert tebenned bízik, Uram az én lelkem, 
És tebenned nyugszik, Uram az én szívem.
256:2.
Szárnyad alá vetem az én reménységim, 
Míg elmúlnak tőlem az én ellenségim, 
És míg eltávoznak tőlem én bűneim: 
Csak tebenned lésznek, Uram, én örömim.
256:3.
Te hozzád kiáltok, hatalmas Úr Isten, 
Mert nincsen, énvélem ki már jót tehessen, 
Én ellenségimtől engem megmenthessen, 
És én dolgaimban ki jóra vihessen.
256:4.
Velem, én szent Atyám, nagy-sok jókat tettél, 
Mert énnékem mennyből őrizőt küldöttél, 
Én ellenségimtől engem megmentettél 
És az én szívemben örömöt szerzettél.
256:5.
Azért téged, Uram, én felmagasztallak, 
Te dicsőségedben hatalmasnak mondlak, 
Mind e világ előtt irgalmasnak vallak; 
És jóakarómnak én tégedet hívlak.
256:6.
Kész már az én szívem néked énekelni, 
Kész most jóvoltodért nagy hálákat adni, 
És mindenek előtt téged megvallani, 
A te szent nevedet örökké dicsérni.
256:7.
Kelj fel azért mostan, én nagy dicsőségem, 
Légy mindenben nékem kedves segítségem, 
Erőtlenségemben légy én erősségem 
És veszedelmemben légy oltalmam nékem.
256:8.
Én felmagasztalom irgalmasságodat, 
Mindenkoron vallom te igazságodat, 
Mind ez egész földön hatalmasságodat: 
Mindenkor hirdetem a te jó voltodat.
257:1.
Ne hagyj elesnem, felséges Isten, 
keserűségemben! 
Te szent Fiadért légy segítséggel: 
ne essem kétségben, 
Mert mindenfelől, látod, Úr Isten, 
Vagyok kísértetben.
257:2.
Az Írás rólad, Felséges Isten, 
bizonnyal azt mondja, 
Hogy valakinek te benned 
vagyon szíve nyugodalma, 
Az olyan ember meg nem szégyenül, 
mert te vagy oltalma.
257:3.
Gyermekségemtől fogva, Úr Isten,
mind ez ideiglen 
Téged hívtalak én segítségül minden 
szükségemben, 
Mostan is nincsen több bizodalmam sem 
földön, sem mennyen.
257:4.
Nincsen szívemnek több bizodalma, 
Úr Isten, náladnál, 
Valamíg gyötresz, szabad légy velem, 
csak ne haragudjál, 
Mint kegyes Atya, fiadat dorgálj, 
csak hogy meg ne utálj.
257:5.
Csak te egyedül voltál, Istenem, 
énnékem gyámolom, 
Nagy fájdalmimban és romlásimban 
az én vígasztalóm; 
Ne hagyj elesnem, s megszégyenülnöm, 
kegyes oltalmazóm!
257:6.
Mely nagy örömem és bizodalmam 
vagyon nékem ebben: 
Hogy ígéreted, mint drága zálog, itt van 
én szívemben; 
Krisztus Jézusért engem  meghallgatsz, 
tudom, kérésemben.
257:7.
Jelentsd meg hozzám, felséges Isten, 
kegyelmességedet 
És véghetetlen, kegyes, atyai te nagy 
szerelmedet, 
Hogy teljesítsd be könyörgésemre 
szent ígéretedet.
257:8.
Add meg, Úr Isten, te szent nevedért, 
amit tőled kérek, 
Szent Fiad által, teljes szívemből melyért 
most könyörgök, 
Mert csak te benned bízom, Úr Isten, míg e 
testben élek.
258:1.
Fohászkodom hozzád, Uram, Istenem! 
Kérlek, kegyelmesen hallgass meg engem, 
Mert tebenned soha nem volt kétségem, 
Azért most is tehozzád esedezem.
258:2.
Látod, Uram, igen megnyomorodtam. 
Előtted nagy nyavalyára jutottam, 
De míg te szent istenségedben bíztam, 
Soha semmiben el nem hagyattattam.
258:3.
Reménységem míg el nem fogyatkozott, 
A te ígéreted nálam nyilván volt, 
Hogy énnékem mind megadod azokat, 
Melyeket én szívem tőled óhajtott.
258:4.
Azért téged hívlak csak segítségre
És magamat nem is bízom senkire; 
Én lelkemet vigyed hálaadásra, 
És szívemet juttasd nagy vígasságra.
258:5.
Irgalmasságodat mikor hallhatom, 
Legott elfelejtem minden bánatom; 
Abban vagyon nékem nagy vígasságom, 
Bűneimnek bocsánatját hogy bírom.
258:6.
Jelentsd nékem a te akaratodat, 
Fordítsd hozzám szent irgalmasságodat; 
Add meg nékem most, amit tőled várok, 
Melyért dicséretet örökké mondok.
259:1.
Benned bíztam, Uram Isten, 
soha ne gyaláztassam;
A te szent igazságodért kérlek, 
szabadíttassam: 
Éjjel-nappal könyörgök, 
halld meg én kérésemet.
259:2.
Nincs én nékem segítségem: 
Uram, te légy oltalmam; :/: 
Bátorságom vagy én nékem
és örök bizodalmam: 
Hajtsd hozzám te füledet, 
siess, tarts meg engemet.
259:3.
Erősségem ördög ellen, 
te vagy nagy reménységem, :/: 
Szent nevedért ments meg engem, 
mert nincs nékem érdemem: 
Éjjel-nappal könyörgök, 
halld meg én kérésemet.
259:4.
De sietnek ellenségim 
titkon tőrbe ejteni; :/: 
Uram, te vagy reménységem, 
nékik ne hagyj elveszni: 
Hajtsd hozzám te füledet, 
siess, tarts meg engemet.
259:5.
Ím ajánlom kezeidbe 
én szomorú lelkemet:
Igazmondó örök Isten, 
oltalmazz meg engemet: 
Éjjel-nappal könyörgök, 
halld meg én kérésemet. 
259:6.
Csak hívságot követőknek 
rontója vagy, Úr Isten; :/:
Benned erősen hívőknek 
irgalmas vagy szüntelen: 
Hajtsd hozzám te füledet, 
siess, tarts meg engemet.
259:7.
Értem immár hozzám való 
kedves akaratodat; :/: 
Benned bíztam: mutasd immár 
nagy irgalmasságodat: 
Éjjel-nappal könyörgök, 
halld meg én kérésemet.
259:8.
Isten, mily nagy dicsőséget
tartasz szeretőidnek, :/: 
Hol örökké gyönyörködnek 
és véled örvendeznek: 
Hajtsd hozzám te füledet, 
siess, tarts meg engemet.
259:9.
Soha nékik már nem lészen 
szükségük, szegénységük, :/: 
Tartod őket titkos házban, 
hol nincs semmi félelmük: 
Éjjel-nappal könyörgök, 
halld meg én kérésemet.
259:10.
Vallást tészek, hálát adván 
néked, kegyes Istenem: :/:
Mindennémű szükségemben 
jelen voltál én nekem; 
Hajtsd hozzám te füledet, 
siess, tarts meg engemet!
260:1.
Szent Dávid próféta éneklő könyvének 
huszonharmad részében, 
Bízván az Istennek az őreá való nagy 
gondviselésében, 
És hálákat adván ő szent Felségének 
mind egész életében, 
Igyen dicsekedik lelkében minden hív 
keresztyének képében.
260:2.
Tudom, hogy pásztorom s vezérem 
énnékem az én Uram Istenem, 
Kinek gondja vagyon testemre, lelkemre, 
mert ő teremtett engem, 
Én ő juha vagyok, ő hozzá hallgatok, 
mert ő megváltott engem; 
Azért benne bízom, tudom, élet nélkül 
hogy én nem szűkölködöm.
260:3.
Az ő mezejének szép zsíros füvével 
szépen legeltet engem, 
Szent ígéretinek édes beszédével mikor 
vígasztal engem; 
Anyaszentegyházban és az ő aklában 
szépen megnyugtat engem, 
Lopótól, farkastól, hamis tanítótól ott 
megoltalmaz engem.
260:4.
Reggel, hogy kiviszen, én előttem 
mégyen igaz tudományával,
Minden napon kétszer megitat engemet 
ő lelki italával, 
Lelki folyóvíznek és élő kútfőnek ő 
gyenge folyásával, 
Evangéliumnak anyaszentegyházban ő 
prédikálásával.
260:5.
Azzal én lelkemet ugyan megújítja és 
újonnan megáldja, 
Mennyországnak útát és az igaz hitet 
énnékem megmutatja; 
Az ő szent Fiában szomorú lelkemet 
csak egyedül biztatja, 
Méltatlanságomban az ő szent Fiáért 
irgalmasságát nyújtja.
260:6.
Ily nagy reménységgel és bizodalommal 
azért te benned bízom, 
Én Uram, Istenem, testemet, lelkemet én 
tenéked ajánlom; 
Ha szintén a halál völgye árnyékában az 
én fejemet látom: 
Mert te vagy én vélem, szabadulásomat 
azért tetőled várom.
260:7.
Megvígasztalt engem te pásztori vessződ 
és te pásztori botod, 
A sok nyomorúság, mellyel híveidet 
megsújtod, sanyargatod; 
Mellyel beszédedhez oly nagy szépen 
őket szoktatod és tanítod, 
Hogy el ne vesszenek, sőt veled legyenek, 
mindörökké megtartod.
260:8.
Ily nagy készülettel ellenségim előtt 
asztalt szerzesz énnékem, 
A te szent Fiadnak egy áldozatjával 
táplálod az én lelkem; 
Megvígasztalsz engem s mindenkor 
megáldod bőséggel én életem, 
Én ellenségimnek nagy bosszúságukra 
megtartod az én lelkem.
260:9.
Halandó testemnek ő gyarlóságától 
megszabadítasz engem, 
E világ sem árthat sem álnokságával, 
sem bosszújával nékem, 
Mert én te általad fő ellenségemet, 
az ördögöt meggyőztem, 
Az én életemet csak te benned, bízván, 
mindenkor helyheztetem.
260:10.
A te jóvoltodból, kegyelmességedből 
mindezeket én várom, 
Mert ezekre való nagy méltóságomat 
magamban nem találom, 
Azért minden napon az én életemet én 
csak tereád bízom, 
És tudom bizonnyal, hogy tebenned soha 
én meg nem csalatkozom.
260:11.
Lészek mindörökké az én Istenemnek és 
Uramnak házában, 
Az én Krisztusomnak pásztorsága alatt 
az anyaszentegyházban, 
Az ő juhainak, igaz híveinek kívánt 
társaságában, 
Kikkel egyetemben örökké vígadok az 
örök boldogságban.
261:1.
Kegyelmes Isten, kinek kezében 
Életemet adtam, 
Viseld gondomat, vezérld útamat, 
Mert csak rád maradtam.
261:2.
Add meg énnékem én reménységem 
Szerint való jódat! 
Áldd meg fejemet, ki bízik benned 
S viseljed gondomat!
261:3.
A szép harmatot miként hullatod 
Tavasszal virágra, 
Sok jódat, Uram, úgy hullasd reám, 
Te régi szolgádra.
261:4.
Hogy mind holtomig szívem legyen víg, 
Téged magasztalván, 
Mindenek előtt s mindenek fölött 
Szent nevedet áldván.
262:1.
Forog a szerencse, Mit bízunk őbenne? 
Semmiben nem állandó. :/: 
Csak ideig kedvez, Tündöklő üveghez 
Mindenképen hasonló. 
Ki minthogy eltörik, Így ő is változik, 
Állapotja romlandó.
262:2.
E rossz, csalárd világ, Ki merő hamisság, 
Engem már majd elveszte: :/: 
Mint halat horogra, Úgy csala sok búra 
Hízelkedő beszéde. 
Étkével táplála, Melyben rejtve nála 
Iszonyú csalárd mérge.
262:3.
Nyughatatlan sok gond Íme, annyira ront, 
Hogy nem soká megemészt. :/: 
Ha nem szánja lelkem Teremtő Istenem, 
Sok bú, siralom elvészt, 
Sőt én ellenségem Csudálja, hogy engem 
A föld is el nem süllyeszt.
262:4.
Éljek-e? - nem tudom, Mert késik halálom 
S kínjaim nevekednek. :/: 
Kétségbe essem-e, Halált szerezzek-e 
Nyomorodott fejemnek? 
Azt nem mívelhetem, Mert elveszti lelkem 
Haragja Istenemnek.
262:5.
Tűrnöm hát jobb lészen, Mert még elővészen 
Istenem, szent Fiáért. :/: 
Bűnöm elfelejti, Pokolra sem veti 
Lelkem, ki hozzá megtért. 
Bár súlyos kereszttel Próbál és megterhel 
Méltatlan életemért.
262:6.
Szenvedek békével, Magamat is ezzel 
Biztatom mindenekben: :/: 
Szenvedett Megváltóm Többet, én jól tudom, 
Üdvösségemért testben. 
Nem egyedül vagyok Földön, ki nyomorgok: 
Szenvedik ezt is többen!
262:7.
Megszán még Istenem, Ennyi sok siralmim, 
Tudom, jóra fordulnak. :/: 
Múlnak sóhajtásim, Noha most könnyeim
Szemeimből csordulnak. 
Mint nap eső után, Így bánatim után 
Örömim megújulnak.
263:1.
Mikoron Dávid nagy búsultában, 
Baráti miatt volna bánatban, 
Panaszolkodván nagy haragjában, 
Ilyen könyörgést kezde ő magában:
263:2.
Istenem, Uram, kérlek tégedet: 
Fordítsad reám szent szemeidet;
Nagy szükségemben ne hagyj engemet, 
Mert megemészti nagy bánat szívemet.
263:3.
Csak sírok-rívok nagy nyavalyámban, 
Elfogyatkoztam gondolatimban, 
Megkeseredtem nagy búsultomban, 
Ellenségemre való haragomban.
263:4.
Hogyha énnékem szárnyam lett volna, 
Mint a galamb, elrepültem volna; 
Hogyha az Isten engedte volna, 
Innét én régen elfutottam volna.
263:5.
Akarok inkább pusztában laknom, 
Vadon erdőben széjjel bujdosnom, 
Hogynem mint azok között lakoznom, 
Kik igazságot nem hagynak szólanom.
263:9.
Egész e város rakva haraggal, 
Egymásra való nagy bosszúsággal; 
Elhíresedett a gonoszsággal, 
Hozzá fogható nincsen álnoksággal.
263:10.
Gyakorta köztük gyűlések vannak; 
Özvegyek, árvák nagy bosszút vallnak. 
Isten szavával ők nem gondolnak, 
Mert jószágukban felfuvalkodtanak.
263:15.
Én pedig, Uram, hozzád kiáltok, 
Reggel és délben s estve könyörgök; 
Megszabadulást tetőled várok, 
Az ellenségtől mert én igen félek.
263:18.
Te azért, lelkem, gondolatodat, 
Istenbe vessed bizodalmadat; 
Rólad elvészi minden terhedet 
És meghallgatja te könyörgésedet.
263:19.
Igaz vagy, Uram, ítéletedben:
A vérszopókat ő idejükben 
Te meg nem áldod szerencséjükben; 
Hosszú életük nem lészen a földön.
263:20.
Az igazakat te mind megtartod, 
A kegyeseket megoltalmazod, 
A szegényeket felmagasztalod, 
A kevélyeket  aláhajigálod.
263:21.
Ha egy kevéssé megkeseríted, 
Az égő tűzbe el-bétaszítod: 
Nagy hamarsággal onnét kivonszod, 
Nagy tisztességre ismét felemeled.
263:22.
Szent Dávid írta a Zsoltárkönyvben, 
Ötvenötödik dicséretében, 
Melyből a hívek, keserűségben, 
Vigasztalásért szerzék így versekben.
264:1.
Áldjad, én lelkem, a dicsőség erős 
királyát ! :/: 
Őnéki mennyei karokkal együtt zengj hálát! 
Zúgó harang, Ének és orgonahang, 
Mind az ő szent nevét áldják!
264:2.
Áldjad Őt, mert az Úr mindent oly 
szépen intézett!:/: 
Sasszárnyon hordozott, vezérelt, bajodban védett. 
Nagy irgalmát Naponként tölti ki rád: 
Áldását mindenben érzed.
264:3.
Áldjad Őt, mert csodaképen megalkotott 
téged, :/: 
Elkísér utadon, tőle van testi épséged. 
Sok baj között Erőd volt és örömöd: 
Szárnyával takarva védett.
264:4.
Áldjad Őt, mert az Úr megáldja minden 
munkádat, :/: 
Hűsége, mint az ég harmatja, bőven rád árad. 
Lásd: mit tehet Jóságos Lelke veled, 
És hited tőle mit várhat.
264:5.
Áldjad az Úr nevét, Őt áldja minden 
énbennem! :/: 
Őt áldjad, lelkem, és Róla tégy hitvallást, nyelvem! 
El ne feledd: Napfényed Ő teneked!
Őt áldjad örökké! Ámen.
265:1.
HAGYJAD az Úr Istenre 
Te minden utadat, :/: 
Ha bánt szíved keserve, Ő néked nyugtot ad. 
Ki az eget hordozza, Oszlat felhőt, szelet, 
Napját rád is felhozza, Atyád ő, áld, szeret.
265:2.
AZ ÚRRA bízzad dolgod: 
Könnyebbül a teher; :/: 
Ezer baj közt is boldog, Aki nem csügged el. 
Minek a gond, a bánat? Mit gyötröd lelkedet? 
Az Istent kérjed, várjad, S megnyered ügyedet.
265:3.
A TE irgalmasságod Van rajtam, 
Istenem, :/: 
Te jól tudod, jól látod, Hogy mi használ nekem. 
Sorsomat úgy intézed, Amint te akarod; 
Bölcs a te végezésed, Ha áld, ha sujt karod.
265:4.
UTAD van számtalan sok, Uram, és 
eszközöd; :/: 
Reánk is szent áldásod Bőséggel öntözöd. 
Művednek akadálya, Szünetje nincs soha; 
Úgy téssz, amint kívánja Gyermekeid java.
265:5.
BÍZZÁL, bánatos lélek! Mit bánt a bú,
a gond? :/: 
Él még, ki annyi vészek Torkából már kivont. 
Bajaidból kiment ő, Szűnnek keserveid; 
Rád még a jó Teremtő Víg napot is derít.
265:6.
Ő BENNE vesd halálig 
Jó reménységedet: :/: 
Ő biztos révbe szállít A bajból tégedet. 
Bár késik a segítség És nem találsz vígaszt: 
Eloszlik gond és kétség Előbb, mint véled azt.
265:7.
Ő MEGCSELEKSZI végre
Velünk azt, ami jó; :/: 
Ösvényünk erőssége Te vagy, Mindenható! 
Bár nehéz földi pályánk, Könny lepi és tövis, 
De örök pálma vár ránk: Utunk a mennybe visz.
266:1.
Egek nagy Királya, 
Magasztalunk téged, 
Térjen nevedre dicséret! :/: 
Mulandó és gyarló Életünk átjárja 
Végtelen kegyelmed árja. 
Jöjj, segíts, Jóra ints; 
Rólad zengjen nyelvünk, 
Vígan énekeljünk!
266:2.
Dicsérjed, világom, 
Alkotód hatalmát, 
Mindenek felett uralmát! :/: 
Hirdesse a csillag Ránk sugárzó fénye, 
Mily csodás az Isten lénye! 
Nagy égbolt, Nap és hold, 
Kik ott fennen jártok: 
Ti is Őt áldjátok!
266:3.
Zengjen minden szívben 
Boldog hálaének  
A világ Teremtőjének! :/:
Nagy kegyelmessége Gondot visel rólunk,
Számon tartja minden dolgunk. 
Égben fenn, Földön lenn 
Áldassék jósága, 
Nagy irgalmassága!
266:4.
Halleluját zengve, 
Magasztalva áldjad 
Krisztus által jó Atyádat! :/: 
Ha az Istent élő, Igaz hittel féled 
És a szíved Jézusé lett: 
Boldogság, Üdv vár rád 
Fenn az ég honában, 
Hófehér ruhában.
267:1.
Mire bánkódol, ó, te, én szívem, 
Mit töröd magad ilyen igen 
Ím a testi jókért? 
Bízzál csak az Úr Istenben, 
Ki uralkodik mennyekben.
267:2.
A nagy Úr Isten nem hágy tégedet,
Tudja ő minden szükségedet,
Mind e világ övé; 
Azért minden szükségedben 
Bízzál csak az Úr Istenben.
267:3.
Én Uram és én Istenem te vagy: 
Szegény szolgádat, engem ne hagyj,
Ó, én édes Atyám! 
Én te szegény fiad vagyok, 
Senkiben bízni nem tudok.
267:4.
A gazdag bízik az ő kincsében, 
De én bízom csak az Istenben, 
Noha szegény vagyok, 
Mert aki ő benne bízik, 
Soha meg nem csalatkozik.
267:5.
Nem kérek, Uram, én gazdagságot,
Ami szükségem, te jól tudod, 
Mert mindeneket látsz, 
De főképen arra kérlek, 
Uram, hogy te veled légyek.
267:6.
Minden, ami e világon vagyon, 
Ezüst, vagy arany s egyéb vagyon, 
Akármi légyen az, 
Csak kevés ideig tarthat, 
És idvességet nem adhat.
267:7.
Nagy hálát adok, Uram, teneked, 
Értenem hogy adtad ezeket 
A te szent igédből. 
Adj mindvégig megmaradást. 
És idvességes kimúlást!
268:1.
Dicsérjük hálaadással 
Az egy fővalóságot, :/: 
Ki hűséges gondtartással 
Vezérli e világot. 
Megtartatik általa, 
Amit teremtett vala, 
Ami kezdetben volt, ma is 
Megvan, és nincs egy híja is.
268:2.
Tud, mint tőle készült művet 
Minden dolgot egyenként, :/: 
Szálanként lát minden fűvet
És minden port szemenként. 
Úgy vigyáz az ő szeme 
Földi teremtésire, 
Hogy mind megelégül épen, 
Magához illendőképen.
268:3.
E világnak történeti 
Lesznek akaratjából, :/: 
Nem a szerencse vezeti 
Azokat csak vaktából, 
Hanem úgy mennek végbe 
A földön és az égbe', 
Amint szájából kijőnek 
Az egy fő gondviselőnek.
268:4.
Ha hát tőle kívánatos 
Jókat áldásul vészek, :/: 
Jóvoltának háládatos 
Megismerője lészek; 
Ha rám nyavalyát ereszt, 
Rajtam lévén a kereszt, 
Bár, hogy könnyítsem, nincs módom: 
Ellene nem zúgolódom.
269:1.
Istenre bízom magamat, 
Magamban nem bízhatom; :/: 
Ő formált, s tudja dolgomat, 
Lelkem ezzel biztatom. 
E világ szép formája 
Az ő keze munkája. 
Mit félek? - mondom merészen: 
Istenem és Atyám lészen.
269:2.
Öröktől fogva ismerte, 
Hogy mire lesz szükségem, :/: 
Éltem határát kimérte, 
Szükségem s elégségem. 
Lelkem, hát mit süllyedezsz? 
A hitben mit csüggedezsz?
Egy kis bajt nem győznél-e meg? 
Hogy tántorítana ez meg?
269:3.
Tudja Isten kívánságod, 
Ád is, mert csak ő adhat, :/: 
De bölcs, Uram, te jóságod, 
Tudod: sok elmaradhat. 
Tudom: gondod reám nagy, 
Mivel édes Atyám vagy; 
Mint akarod, hát úgy légyen! 
Másként hinnem volna szégyen.
269:4.
A valóságos igaz jót 
Az Úr meg nem tagadja; :/: 
Nagy gazdagság és rakott bolt 
Nem fő jó, ritkán adja. 
Ki az Isten tanácsát
Megszívleli mondását, 
Azt ő Lelkével serkenti,
Gondját is megédesíti.
269:5.
E világnak dicsősége 
Igen hamar elmarad, :/: 
Kit ma gondok sujtnak, végre 
Holnap diadalt arat. 
Csak Atyámban bízhatom, 
Ő megsegít, jól tudom, 
Mert az igazaknak Atyja 
Hű szolgáját el nem hagyja.
270:1.
Légy csendes szívvel és békével 
Életednek Istenében! :/: 
Ő bír örömnek bőségével, 
Véle boldogulsz mindenben, 
Ő kútfőd és ő fényes napod, 
Ő tőle jön minden vígságod: 
Légy csendes szívvel!
270:2.
Ő bír vígsággal, kegyelemmel, 
Oly szívvel, mely feddhetetlen, :/:
Ahol ő van, nem sért semmivel, 
Hordozzon bár mélységekben; 
Sok nyavalyádat elfordítja, 
A halált is kezében tartja: 
Légy csendes szívvel!
270:3.
Mint légyen néked s másnak dolga, 
Az nála nincsen elrejtve, :/:
Arra néz szemének világa, 
Ki búval van megterhelve. 
Ő számlálja fohászkodásid, 
Összefogja könnyhullatásid: 
Légy csendes szívvel!
270:4.
Ha egy sem volna e világon, 
Kire magad rábízhatnád, :/: 
Akkor is állna oldaladon, 
És hűségét tapasztalnád. 
Ő tudja titkos bánatidat, 
Elvenni mikor kell azokat: 
Légy csendes szívvel!
270:5.
Ő hallja lelked óhajtásit, 
Mit nem mernél megmondani, :/: 
Néki szíved titkos panaszit 
Épen bízvást megvallani. 
Nincs messze ő, sőt itt áll köztünk, 
Meghallja s adja, amit kérünk: 
Légy csendes szívvel!
270:6.
Ki a mezei madaraknak 
Megadja eledelüket, :/: 
Ki juhoknak s egyéb barmoknak 
Szépen tartja életüket, 
Ő téged, egyet eltartani, 
Éhség ellen meg tud menteni: 
Légy csendes szívvel!
270:7.
A segítség ha kissé késik, 
De ugyan csak eljő végre, :/: 
A várakozás, rosszul esik, 
De majd válik üdvösségre; 
Ami lassan jő, bizonyosabb, 
Ami késik, kívánatosabb: 
Légy csendes szívvel!
270:8.
Ne vedd szívedre, az ellenség 
Amit rád költ hazugsággal. :/: 
Hadd jöjjön csúfság, keserűség: 
Ítél az Úr igazsággal. 
Ha Isten a te jó barátod, 
Nem lehet emberektől károd: 
Légy csendes szívvel!
270:9.
Hogy is lehetne másként dolgunk? 
Szenvedni kell az embernek, :/: 
Amíg e földnek útján járunk, 
Csak nyavalyák környékeznek.
A kereszt botja bárha terhel, 
Azt is letesszük életünkkel: 
Légy csendes szívvel!
270:10.
Van Isten népének szombatja, 
Akkor az Úr megszabadít, :/: 
Ínség kötelét elszaggatja, 
Teljes szabadságra állít, 
S az idvezültek seregében 
Vég nélkül élünk békességben: 
Légy csendes szívvel!
271:1.
Mint Isten akarja, legyen, 
Szent az ő végezése. :/: 
Kész segítségükre megyen, 
Kik benne bíznak végre. 
Ínségekből, Kegyelméből 
Megsegít, sújt mértékkel: 
Ki benne bízik, nem esik 
Szégyenbe, és nem vész el.
271:2.
Az Úr vígságom s reményem, 
Bizodalmam s életem, :/: 
Mint akarja, mind úgy légyen, 
Megnyugszik abban hitem. 
Igaz szava: hajam szála 
Nála számba vétetett, 
Vigyáz, őriz, sem tűz, sem víz 
Nékem hát kárt nem tehet.
271:3.
Azért bízvást e világból, 
Amint az Úrnak tetszik, :/: 
Elmégyek akaratjából: 
Mindenkor jómra válik. 
Néki adom és ajánlom 
Végső órán lelkemet, 
Bűnön, poklon és halálon 
Jézus vett győzedelmet.
271:4.
Uram, még ez egyre kérlek, 
Ne tagadd ezt meg tőlem: :/: 
Ha ostromol gonosz lélek, 
Ó, ne hagyj megcsüggednem! 
Segélj engem, én Istenem, 
Neved dicsőségére, 
Ki ezt hiszi, az megnyeri, 
Ámen-t hát mondok erre.
272:1.
Mind jó amit Isten tészen, 
Szent az ő akaratja, :/: 
Ő énvélem is úgy tégyen, 
Mint kedve néki tartja. 
Ő az Isten, Ki ínségben 
Az övéit megtartja, 
Hát légyen, mint akarja.
272:2.
Mind jó, amit Isten tészen, 
Ő engemet meg nem csal, :/: 
De igaz ösvényen viszen, 
Én megelégszem azzal, 
Hogy kedvében, Kegyelmében 
Ő forgatja dolgomat, 
Csak rá hagyom magamat.
272:3.
Mind jó, amit Isten tészen, 
Ő engem meg nem útál, :/: 
Mint jó orvosom, úgy tészen, 
És mérget ő nem kínál. 
Orvosságot, Boldogságot 
Én nékem készít, tudom, 
Azért csak benne bízom.
272:4.
Mind jó, amit Isten tészen, 
Ő az én idvességem; :/: 
Ő velem rosszul nem tészen, 
Rábízom egész éltem. 
Örömömben, Keresztemben 
Mind nyilván megmutatja, 
Hogy javamat akarja.
272:5.
Mind jó, amit Isten tészen: 
Ha oly pohárt innék is, :/: 
Amelynek íze szívemnek 
Nagy-keserűn esnék is, 
De eltűröm, Mert víg öröm 
Felváltja ezt végtére, 
Sok búm enyhítésére.
272:6.
Mind jó, amit Isten tészen, 
Mind örökké ezt vallom, :/: 
Ha rajtam bú, bánat lészen, 
S kell bosszúságot látnom. 
Mindazáltal Megvígasztal, 
Mint édes Atyám, engem, 
Mert csak ő segítségem.
273:1.
Az Úr Istent magasztalom, 
Jó voltáról emlékezem, 
Mindig hozzá folyamodom,
Mert meghallgat, azt jól tudom.
273:2.
Számtalan kínokban valék, 
Bűneimért kit érdemlék; 
De ismét megkönnyebbülék, 
Mihelyt vigasztalást hallék.
273:3.
Elterjesztvén kezeimet, 
Kiáltottam Istenemet, 
Csak bé sem húnytam szememet;
Nem leltem sehol helyemet.
273:4.
Magamban én dolgaimról,
Elébbeni életemről, 
Nagy kedves nyájasságomról: 
Gondolkodtam énekimről.
273:5.
Nagy erősen igaz hittel 
Magam Isten beszédével, 
Kegyelmes ígéretével, 
Bátorítám Szentlelkével.
273:6.
Csuda irgalmasságodat, 
Hiszem, Uram, hatalmadat, 
Onnan vészen bizodalmat, 
Én lelkem minden oltalmat.
273:7.
Kezeidnek karjaiban, 
Élet, halál birtokodban,
Megmutatád, hogy markodban, 
Vagyon minden oltalmadban.
273:8.
Erős vitéz mint népeit, 
Az ember ő két szemeit, 
Mint jó pásztor ő juhait: 
Úgy oltalmazza híveit.
273:9.
A híveknek számuk vagyon, 
Nevük nála írva vagyon, 
Hajuk szála számon vagyon: 
Rájuk gondja van oly nagyon.
273:10.
Ne félj azért háborúdban, 
Ó, én lelkem, nyavalyádban;
Erős légy bizodalmadban, 
Mert vagy Isten oltalmában.
274:1.
Ki Istenének átad mindent, 
Bizalmát csak beléveti, :/: 
Azt csudaképen őrzi itt lent, 
Ínség, baj közt is élteti. 
Ki mindent szent kezébe tett, 
Az nem fövényre épített.
274:2.
A súlyos gondok mit használnak, 
A sóhaj, sok jajszó mit ér, :/: 
Ha sebeink még jobban fájnak 
S mindennap kínunk visszatér? 
Így terhünk egyre súlyosabb, 
Ha lelkünk búnak helyet ad.
274:3.
Csak légy egy kissé áldott csendben: 
Magadban békességre lelsz, :/: 
Az Úr-rendelte kegyelemben 
Örök, bölcs célnak megfelelsz. 
Ki elválasztá életünk, 
Jól tudja, hogy mi kell nekünk.
274:4.
Zengj hát az Úrnak s járd az utat, 
Mit épen néked Ő adott; :/: 
A mennyből gazdag áldást juttat 
S majd Jézus ád szép, új napot. 
Ki Benne bízik és remél, 
Az mindörökké Véle él.
275:1.
Az Úr Isten az én reménységem, 
Erősségem Mindenféle ínségben; 
Csak tőle várom Igaz boldogságom: 
S meg is találom.
275:2.
Benne élek, haláltól nem félek: 
Jót reménylek, Hogy tőle el nem térek; 
El nem enyészem A sírban egészen: 
Mennyben lesz részem.
275:3.
Semmi engem tőle el nem választ, 
Jól tudván azt, Hogy sok jóval eláraszt; 
Erősít engem Erőtlenségemben 
És szükségemben.
275:4.
Azért egész életem fogytáig 
Csodálom itt Szent kezének munkáit, 
S intem lelkemet: Áldjad Istenedet, 
Üdvözítődet.
275:5.
Oltalmazzad, Uram, egyházadat, 
Szent nyájadat, mely vallja szent Fiadat, 
Ki bűneinkért Ártatlan bárányként 
Szenvedett sok kínt.
275:6.
Hogy e földön szent gyülekezeted 
Dicséretet Zengvén, áldja nevedet, 
Míg szemtől-szemben Magasztalunk 
mennyben 
Mind egyetemben.
276:1.
Egyedüli reményem, 
Ó Isten, csak te vagy; :/: 
Jövel és nézz meg engem, 
Magamra ó ne hagyj! 
Ne légy tőlem oly távol, 
Könyörülj hű szolgádon, 
Úr Isten, el ne hagyj!
276:2.
Ha a nehéz időkben 
Elcsügged a szívem, :/: 
Vígasztalást igédben, 
Uram, te adj nekem! 
Ha kétség közt hányódom 
És mentségre nincs módom, 
Te tarts meg, Istenem!
276:3.
A földön ha elvesztem 
Szerelmem tárgyait, :/: 
Maradjon meg mellettem 
Szerelmed és a hit; 
Csak azt el ne veszítsem, 
Mi benned, ó Úr Isten, 
Remélni megtanít!
276:4.
Földi jó és szerencse 
Múlandó, mint magunk, :/: 
De a hit drága kincse 
Örök és fő javunk; 
Hitünk áll rendületlen, 
Hogy Isten véd szünetlen: 
Élünk, vagy meghalunk.
276:5.
Uram, a nyomorultat, 
A gyöngét el ne hagyd, :/: 
Az árvát, elhagyottat 
Gyámolítsd te magad! 
A szegényt, ki remélve 
Csak reád néz az égre: 
Úr Isten, el ne hagyd!
277:1.
Gondviselő jó Atyám vagy,
Ó én édes Istenem, :/: 
Látom én, hogy minden elhagy 
E világon, csak te nem! 
Hozzád vágyom, benned élek
Üdvöt mástól nem remélek.
277:2.
Mint az alélt bús virágra 
Megújító harmatot: :/: 
Vérző szívem fájdalmára 
Csak te hintesz balzsamot. 
Könnyű sorsom terhe rajtam, 
Ha imára nyílik ajkam.
277:3.
Rám-rám derül ismeretlen 
Utamon egy kis öröm, :/: 
Azt is a te véghetetlen 
Jóságodnak köszönöm; 
Hálakönnyem tündöklése 
A te neved hirdetése.
277:4.
Gyenge vagyok, lankadoznak 
Buzgóságom szárnyai, :/: 
Bármily híven vágyakoznak 
Színed elé szállani; 
Ó, adj erőt, hogy míg élek, 
Egyedül csak néked éljek!
277:5.
Ó add, hogy ha majd bevégzem 
E múlandó életet, :/: 
Lelkem tisztán és egészen 
Egyesüljön teveled. 
El ne vonjon semmi többé, 
Tied legyek mindörökké!
278:1.
Dicsőült helyeken,
mennyei paradicsomban, :/: 
Akik vígadoztok
véghetetlen boldogságban, 
Vagytok megújult állapotban: 
Az Úr nevét szép énekszóban, 
No dícsérjétek vígasságban!
278:2.
Lássátok, ti dicső
angyali lelkek az égben, :/: 
A fénylő mennyei
testek roppant seregében, 
Mint uralkodik dicsőségben 
Az Úr, és őtet felségében,
Imádjátok tiszta szentségben!
278:3.
Nap, hold, csillagos ég,
ti az Urat dicsérjétek, :/: 
Jóságát, hatalmát,
bölcsességét hirdessétek, 
Mert amely rendet ő tinéktek 
Kiszabott, az a ti törvénytek 
És ti annak híven engedtek.
278:4.
Tenger, föld, szigetek
s a hegyek pompás szépsége, :/:
Erdők és ligetek,
folyóvizek kiessége, 
Sík mezők, rétek ékessége, 
Vetések kellemetessége: 
Mind a teremtő dicsősége.
278:5.
Fák, bokrok, csemeték,
gyümölcsöket hozó kertek, :/: 
Pompás liliomok
s minden virági szépségek, 
Színekkel kihímezett rétek, 
Apróbb és nagyobb növevények: 
A gondviselést hirdessétek.
278:6.
E földön lakozó
minden állat boldogsága, :/: 
A szárnyon repdeső
madaraknak vidámsága, 
A halak s férgek sokasága, 
Egyszóval az élők országa 
Mondja: mely nagy az Úr jósága!
278:7.
Bölcs Isten remeki,
kik az ő képei vagytok, :/: 
És a tőle lehelt
emberi lélekkel bírtok, 
Az Örökkévalót lássátok 
Munkáiban és imádjátok,
Egy szívvel és szájjal mondjátok:
278:8.
Dícséret, dicsőség,
tisztesség és hálaadás, :/: 
A szentek Urának
légyen örök magasztalás, 
Kiben soha nincs megváltozás, 
Vagy ígérettől elhanyatlás: 
Tőle fejünkre szálljon áldás! 
279:1.
Vígak e föld lakosai, 
Mert megnyíltak ajtajai
Az Úr bő tárházának, :/: 
Víg a magvető, hogy néki 
Orcájának verejtéki 
Nem hiában hullának, 
Mert ahol hintett marokkal, :/: 
Most kiterjesztett karokkal 
Hordja kévéi sorát; 
Aki segítségül híván
Az Urat, dolgozni kíván, 
Nyer tőle ily adományt.
279:2.
Ezért, ó jóltévő Atyánk, 
A mi szívünk, nyelvünk és szánk 
Csak tégedet magasztal: :/: 
Hogy ékeskedik a mező 
Gyümölccsel és az éhező 
Számára készül asztal. 
Mert amit más nem adhatott, :/: 
Hintél esőt és harmatot 
A szomjúzó földekre, 
Napodat az igazaknak,
Valamint a hamisaknak 
Felhoztad mezejükre.
279:3.
Tartsd meg, Uram, a munkásnak 
Erejét az aratásnak 
Örvendetes idején, :/: 
Oltalmazd meg kezünk között, 
Amit a föld gyümölcsözött 
Kinek-kinek mezején, 
És adjad, hogy mi azokkal :/: 
A tőled vett áldásokkal 
Háládatosan éljünk; 
Akár iszunk, akár eszünk, 
Vagy akármit cselekeszünk,
Jóvoltodról beszéljünk.
279:4. 
Ha a kenyeres kosárok
Bételnek, mi mint sáfárok, 
Úgy tartsuk a magunkét. :/: 
Marhánkat el ne tagadjuk, 
Sőt abból önként kiadjuk 
A felebarátunkét.
Add tudtunkra, hogy el nem vész :/: 
Az ajándék, sőt az a rész 
Marad örökre nálunk, 
Melyet fordítunk a végre, 
Hogy másokat, ha szükségre 
Jutnak, abból tápláljunk.
280:1.
Ismét egyik esztendeje, 
Istentől kimért ideje 
Telék el a múlandóságnak: 
Az égi testek órája :/: 
Lefolyván, lett új példája 
A közös változandóságnak; 
Elmúlt vége, mint kezdete, 
Már van csak emlékezete.
280:2.
Boldog, ki csendes lélekkel, 
És nem könnyező szemekkel 
Tekinthet vissza folyására, 
Ki, ha magát megkérdezi, :/: 
Belső örömmel érezi, 
Hogy szolgált ez jobbulására, 
Hogy ment mind az ismeretben 
Előbb, mind a szeretetben.
280:3.
Boldog, kinek nem kell szánni 
Elvesztett idejét s bánni 
Megbecsülhetetlen óráit, 
Kinek hív emlékezeti :/: 
Elébe nem helyezteti 
Helyrehozhatatlan hibáit, 
Ki az időt megbecsülte, 
A hívalkodást kerülte.
280:4.
De vajjon melyik halandó 
Volna annyira állandó 
A jóban, aki meg ne esne? 
Kinek volna olyan szíve, :/: 
Hogy a kísértésnek íve 
Rajta oly nyílást ne keresne, 
Melyen lopva hozzá férjen 
És az elevenig érjen?
280:5.
Tökéletességnek Atyja, 
Az öröm szívemet hatja, 
Valahányszor azt elgondolom, 
Mely sok jókat vettem tőled! :/: 
De elrejtőzném előled, 
Ha meg másrészről megfontolom: 
Azokkal mily rosszul éltem, 
Elvesztegetni nem féltem.
280:6.
Minthogy azért te teheted, 
Véghez egyedül viheted, 
Hogy a jót akarjam és tégyem: 
Engedd, hogy a múlt esztendőt, :/: 
Mint már vissza nem jövendőt, 
Magamnak tűkörűl felvégyem; 
A jót benne követhessem, 
A rosszat elkerülhessem.
281:1.
Lelkünk, testünk teremtője 
És kegyes gondviselője, 
Imádjuk jóságodat 
És irgalmasságodat, 
Hogy minden elfolyt időnkben, 
Közelebb ez esztendőnkben 
A te kezed béfedezett, 
Gonoszoktól védelmezett.
281:2.
Szent igédet hirdettetted, 
Mi lelkünket legeltetted, 
Adtál jó békességet, 
A jóra tehetséget;
Ételt, italt, ruhát adtál, 
Egészséget szolgáltattál, 
És az esztendő végére, 
Juttattál várt estvéjére.
281:3.
Uram, a te kegyelmednek 
És hű gondviselésednek 
Ily sok ajándékiért, 
Drága adományiért 
Teljes szívünkből, lelkünkből 
És minden tehetségünkből 
Áldjuk te istenségedet, 
Nyújtsad erre kegyelmedet.
281:4.
Jézus szent áldozatjáért
És érdemes haláláért 
Töröld el bűneinket 
És minden vétkeinket, 
Melyeket eltölt időnkben, 
Közelebb ez esztendőnkben 
Cselekedtünk és gondoltunk, 
Vétkes nyelvünkkel szólottunk.
281:5.
Urunk, újítsd meg szívünket, 
Világosítsd értelmünket, 
Adj a jóra kegyelmet, 
Vezérlő segedelmet, 
Hogy új életet élhessünk, 
Végre te hozzád mehessünk, 
Szent Felségednek elébe, 
A boldogok seregébe.
282:1.
Nékünk születék mennyei király, 
Idvezítőnek kit mond az angyal: 
Új esztendőben mi vígadjunk, 
Született Jézust mi imádjuk!
282:2.
Régen megírák ezt a próféták, 
Hogy fiat szül majd egy nemes virág: 
Új esztendőben mi vígadjunk, 
Született Jézust mi imádjuk!
282:3.
Szűz Máriától gyermek születék, 
De Szentlélektől ő fogantaték: 
Új esztendőben mi vígadjunk, 
Született Jézust mi imádjuk!
282:4.
Nagy hatalmas lőn e kisded gyermek, 
Megtöretének sok ellenségek: 
Új esztendőben mi vígadjunk, 
Született Jézust mi imádjuk!
282:5.
Győzedelmet vőn a kárhozaton, 
Győzedelmet vőn örök halálon: 
Új esztendőben mi vígadjunk, 
Született Jézust mi imádjuk!
282:6.
Nincsen a bűnnek hatalma rajtunk, 
Kiknek e gyermek lészen oltalmunk: 
Új esztendőben mi vígadjunk, 
Született Jézust mi imádjuk!
282:7.
Adjunk nagy hálát az Úr Istennek, 
És idvezítő Jézus Krisztusnak: 
Új esztendőben mi vígadjunk, 
Született Jézust mi imádjuk!
282:8.
Dicsőíttessék a Szentháromság, 
Adja minékünk szent ajándékát: 
Új esztendőben mi vígadjunk, 
Született Jézust mi imádjuk!
283:1.
Az Úrnak jóvolta napjainkhoz napokat 
told, :/: 
Melyeket bizonyos részekre oszt a nap és 
hold; 
Nyomain e két vezetőnek 
Tél, tavasz, nyár és ősz eljőnek, 
Engedvén a bölcs Teremtőnek.
283:2.
Jó Atyánk, az elmúlt esztendő minden 
szakasza :/: 
Jóságod tanúja, szívünknek nincs rád 
panasza; 
Bizony, az Úr minket kedvellett, 
Mert lelki adományi mellett 
Megadta, ami nékünk kellett.
283:3.
Úr Isten, ki minket sok áldásiddal töltél 
be, :/: 
Ez új esztendővel jó kedved ne szakaszd 
félbe! 
Áldd meg kezdetét s végét ennek, 
Hogy midőn napjai lemennek, 
Mondhassuk: dicsőség Istennek!
283:4.
Vigyázz híveidre, s hab közt hánykódó 
hajódra, :/: 
Vigyázz szolgáidra s minden 
elöljáróinkra, 
Kiktől néped úgy legeltessék, 
Hogy igazság és jó békesség 
Egymást csókolva ölelgessék.
283:5.
E gyülekezeten, mely e helyre telepedett, 
:/: 
Könyörülj, Úr Isten, bővítsd rajta 
kegyelmedet, 
Áldd meg nagyjait, kicsinyjeit, 
Mind köz, mind tanácsos rendeit; Töröld 
el a sírók könnyeit!
283:6.
Adj vidám órákat, ha nekünk azt jónak 
látod, :/: 
Békességes tűrést, ha vessződet ránk 
bocsátod; 
Ha több esztendőt nem számlálunk 
S ma vagy holnap innen megválunk: 
Add, hogy légyen boldog halálunk!
284:1.
Áldjuk a nagy Isten jóságát, 
Magasztaljuk irgalmasságát; 
Szívünkből szánk énekeljen, Dicséretével 
bételjen 
E mi kegyelmes jó Atyánknak!
284:2.
Mert megújítá esztendőnket, 
Meghosszabbította időnket, 
Virrasztván új szakaszára 
És e nappal új napjára 
Világi rövid életünknek.
284:3.
Ó, nagy Isten, hát mik vagyunk mi? 
Porok, és nincs érdemünk semmi. 
Nagy bűnösök, méltatlanok,
Mert vétkeink számtalanok: 
Mégis kedvezél életünknek.
284:4.
Mivel fizessünk, Atyánk, néked, 
Kinek a menny felséges széked? 
Semmire nincsen szükséged: 
Elégséged, dicsőséged 
Magadban vagyon határ nélkül.
284:5.
Nálad legkedvesebb ajándék 
A szent életre való szándék; 
A jó szív és tiszta lélek, 
Ó, legfelségesebb Lélek, 
Nem útáltatik meg tetőled.
284:6.
Teremts új szívet hát mi bennünk, 
Hogy lehessen elődbe mennünk, 
És nálad kedvet találjunk, 
Boldog napokat számláljunk 
E felderült új esztendőben.
284:7.
Lelki s testi áldások Atyja, 
Egeidnek gazdag harmatja
Szálljon mennyből híveidre, 
Tulajdon teremtésidre, 
Kik tőled várnak minden jókat.
284:8.
A Jézusért, közbenjárónkért, 
Mi egyetlenegy szószólónkért 
Légy kegyelmes, kérésünket, 
Halld meg esedezésünket, 
Kik rád bízzuk minden ügyünket.
285:1.
Örök Isten, kinek esztendők 
Nincsenek létedben, :/: 
Jelen vannak múltak, jövendők 
Egy tekintésedben; 
Minket pedig, mihelyt születünk, 
Már a koporsó vár, 
A bűn miatt lefoly életünk 
S a halál velünk jár.
285:2.
Ó mely sokan elaluvának 
A múlt esztendőbe’! :/: 
Kik nálunknál jobbak valának
Szálltak temetőbe, 
Minket pedig, kedvező Atyánk, 
Eddig takargattál, 
S ez új esztendőt derítvén ránk, 
Erre eljuttattál.
285:3.
Uram, a te lelked ereje 
Vélünk ily jót tégyen, :/: 
Hogy jókedvednek esztendeje 
Ez az új is légyen; 
Atyai karoddal forgassad 
A mi dolgainkat, 
Dicsőségedre igazgassad 
Minden szándékinkat.
285:4.
Adj minékünk megújult szívet 
És új indulatot, :/: 
Tehozzád mindenekben hívet,
És szent akaratot. 
Újítsd meg rajtunk a te képed, 
Mely áll szent életben, 
Hogy lehessünk választott néped, 
Élvén szeretetben.
285:5.
Ez esztendőt testi jókkal is,
Uram, koronázzad, :/: 
A szükséges múlandókkal is 
Házunk felruházzad; 
Földünket bő gyümölcsözéssel 
Munkálkodásunkra
Áldd meg, hogy szükséges terméssel 
Szolgáljon javunkra.
285:6.
Kegyelmed s áldásod újítsad 
Te szent egyházadon: :/: 
Közelebbről azt szaporítsad 
Itt lévő nyájadon. 
Gátold hazánkban áradását 
A sok gonoszságnak, 
Fordítsd el eshető romlását 
Nemzetnek, országnak.
285:7.
Tekintsd meg a szűkölködőket, 
Légy az árvák atyja, :/: 
Vígasztalja a kesergőket 
Szád édes szózatja, 
Akik betegágyukban nyögnek, 
Vidámítsd lelküket; 
Ínségükben kik könyörögnek, 
Add meg kérésüket.
285:8.
Végre midőn mind megavúlunk 
Az esztendeinkkel, :/: 
Egymás után mi is kimúlunk 
Emlékezetinkkel: 
Uram, sorsunkon könyörülvén, 
Vígy a dicsőségbe, 
Minden bűnünket eltörölvén, 
Újíts meg az égbe’!
286:1.
Jer, dicsérjük az Istennek Fiát, 
A szép szűznek áldott szent magzatját, 
E világnak édes Megváltóját, 
Bűnösöknek kegyes szószólóját.
286:2.
Jézus Krisztus, kegyelmes Megváltónk, 
Úr Istentől adatott tanítónk, 
Szent Atyáddal felséges megtartónk, 
Szentlélekkel mi megigazítónk!
286:3.
Téged vallunk hatalmas Istennek, 
Kezdet nélkül való természetnek, 
Szent Atyáddal egy örök Istennek: 
Szentlelkétől lelkeztél Istennek.
286:4.
Felöltözél az emberi testbe, 
E világra jövél miközinkbe, 
Igaz hitet adál mi szívünkbe, 
Új világot gerjesztél lelkünkbe'.
286:5.
Szent véreddel minket te megváltál, 
Bűneinkből szépen kitisztítál, 
Szentlélekkel megvilágosítál, 
És Atyádnak kedvébe juttattál.
286:6.
A keresztfán érettünk meghaltál, 
Harmadnapra ismét feltámadtál, 
Mennyországban felmagasztaltattál, 
Tisztességgel megkoronáztattál.
286:7.
Azért vallunk téged királyunknak, 
És örökké való főpapunknak, 
Isten előtt minden gyámolunknak,
E világon minden oltalmunknak.
286:8.
Te vagy nékünk mi nagy igazságunk, 
Jámborságunk és ártatlanságunk, 
Te vagy nékünk szentségünk, 
váltságunk, 
Isten előtt örök boldogságunk.
286:9.
Te vagy nékünk a mi reménységünk, 
Ez világon mi nagy tisztességünk, 
Isten előtt minden dicsőségünk, 
Mennyországban örök idvességünk.
286:10.
Ó Istennek drága kincstartója, 
Szentléleknek rajtunk nyugtatója, 
Nyomorodott árvák megtartója, 
Mi hitünknek megkoronázója.
286:11.
Ó Istennek kedves áldozatja, 
Kit jó szemmel megtekint az Atya, 
És megmarad az ő jó illatja, 
Mindörökké kedves foganatja.
286:12.
Édes Jézus, elődbe járulunk, 
Széked előtt arccal leborulunk, 
Keservesen tehozzád óhajtunk, 
És nagy sírván mennybe felkiál:unk.
286:13.
Adjad nékünk a te Szentlelkedet, 
Terjesztessed a te szent igédet; 
Ismerjünk meg mindnyájan tégedet, 
Dicsérhessük a te szent nevedet.
286:14.
Tekints reánk most a magas mennyből, 
Látogass meg királyi székedből, 
Tégy jól vélünk kegyelmességedből, 
Ments meg minket keserűséginkből.
286:15.
Vigasztald meg a mi siralminkat, 
Teljesítsd bé mi kívánságinkat; 
Mi is néked hálaadásinkat, 
Bémutatjuk mi áldozatunkat.
286:16.
Édes Jézus, néked hálát adunk 
Jóvoltodért és felmagasztalunk, 
Ajándékot elődbe mutatunk,
Dicséretet te nevedre mondunk.
286:17.
Dícsértessék az Atya Úr Isten, 
Dícsértessék a Fiú Úr Isten, 
Dícsértessék a Szentlélek Isten, 
Szentháromság egy bizony Úr Isten!
287:1.
Járuljunk mi az Istennek szent Fiához, 
A mi idvezítő Urunk Jézus Krisztushoz, 
Mint kegyes és hatalmas 
szabadítónkhoz, 
Testi-lelki nyavalyánkban 
Csak egy vigasztalónkhoz.
287:2.
Ó irgalmas Megváltó Fiú Úr Isten, 
Ki országolsz szent Atyáddal földön és 
mennyen, 
Tehozzád esedezünk könyörgésünkben: 
Segítségül légy minékünk 
Mostani szükségünkben!
287:3.
Sok szükségink jóllehet vannak 
minékünk,
De most néked kiváltképpen ezen 
könyörgünk: 
Szentlelked erőssége légyen mivelünk, 
Hogy az igaz tudományban 
Épületet vehessünk!
287:4.
Mi elménknek homályát távoztassad el, 
Ajándékozz engedelmes szívvel, lélekkel,
Hogy a te szent igédet vegyük jó kedvvel, 
Tanulhassuk és éltünkben 
Kövessük nagy örömmel.
287:5.
Öregbítsed, neveljed bennünk a hitet 
És az igaz szeretetet, adj reménységet; 
Adj minden jóra való igyekezetet, 
Tiszta lelki ismeretet 
És szentséges életet!
287:6.
Szent nevedet engedjed, nyilván 
vallhassuk,
Az ördögöt s e világot megútálhassuk, 
És te szent országodba 
kívánkozhassunk, 
Felségeddel egyetemben 
Örökké vígadhassunk!
287:7.
Légyen néked dicséret és nagy tisztesség, 
Ki Atyával s Szentlélekkel vagy egy 
Istenség, 
Felséges hatalmasság, örök fényesség. 
Téged illet mindörökké 
Véghetetlen dicsőség!
288:1.
E világnak fényessége, 
És szenteknek idvessége, 
Krisztus Jézus, egy reménye, 
Mennynek, földnek teremtője!
288:2.
Kegyetlen halált meggyőzéd, 
Ördög hatalmát el vévéd, 
Pokol torkát bérekesztéd, 
Bűnünket rólunk el vévéd.
288:3.
Te általad megváltattunk, 
Te általad szabadultunk, 
Te általad igazultunk, 
Te általad megtartattunk.
288:4.
Alázatosan könyörgünk
Buzgó szívből esedezünk: 
Légy minékünk segítségünk 
Mert jól látod, mely sok bűnünk.
288:5.
Add Szentlelked ajándékát. 
Örök életnek jutalmát, 
Engeszteld Atyád haragját, 
Láthassuk ő szent irgalmát.
288:6.
Te vagy mennyország kapuja, 
És idvességnek ajtaja, 
Bűnösöknek szószólója, 
És csak egy közbenjárója.
288:7.
Dicsőség légyen Atyának, 
Tenéked, ő szent Fiának, 
És a mi Vígasztalónknak, 
A teljes Szentháromságnak.
289:1.
Zengj nyelvem ékesen, 
Az én édes Jézusomnak, 
Kegyes lelki orvosomnak 
Szólj szerelmetesen, 
Mert csak ő érdemel
Áldást és minden szerelmet, 
Ki reám önt bő kegyelmet 
S kőszálra felemel.
289:2.
Jézus, én reményem, 
Bűnös lélek bizodalma 
S hozzád térőknek oltalma 
Gyönyörű Napfényem! 
Kegyes vagy azokhoz, 
Kik szívből téged keresnek, 
És ismerős híveidnek 
Béköszönsz házukhoz.
289:3.
Ó Jézus, élő kút,
Szívemnek nagy édessége 
S elmémnek gyönyörűsége,
Mely csupán hozzád fut; 
Tégedet keresni 
Legfőbb öröm és vigasság; 
Nincsen több lelki igazság, 
Mint téged követni.
289:4.
Jézus, kegyes király, 
Ki mindennek szívét bírod, 
S arra szent neved felírod, 
Kérlek, hozzám is szállj; 
Mert ha te elfoglalsz, 
Elszáll a világ szerelme, 
Tündöklik bennem az elme, 
Ebben sok jót találsz.
289:5.
Kedves szereteted, 
Mert szent véredet jókedvből, 
Kiontád, hogy, mint kútfőből, 
Folyjék ismereted. 
Megnyerted, hogy lássuk, 
Szent Atyádnak dicsőségét, 
És hogy lelkünk idvességét 
Tovább ne halasszuk.
289:6.
Dícsérd hát minden nép 
Az Úr Jézust és szeressed, 
Buzgó szívedből keressed, 
Mert minden dolga szép. 
Ő a kegyelemnek 
És minden jónak kútfeje, 
Reménylő szívnek ereje, 
S oka az örömnek.
289:7.
Uram, hadd érezzem 
Hű szerelmednek bőségét, 
Hogy biztos jelenlételét 
Kincsül megszerezzem. 
Bár ne érdemeljem, 
De jóvoltod bizodalmát 
Nyújtsd, hogy ezen birodalmát
Kérni merészeljem.
289:8.
Csak téged kívánlak 
Valahol járok, vagy kelek, 
És végre, hogyha rád lelek, 
Magamnak foglallak. 
Jöjj azért s hűvösíts 
Jelenléted illatjával, 
Szentlélek áldozatjával 
Lelkemben megfrissíts.
289:9.
Tégedet dicsérlek, 
E világnak megváltóját, 
Kárhozatnak elrontóját, 
Mert szívből szeretlek. 
Valahol hát lészesz, 
Szívemmel utánad járok, 
Mit tőled vissza nem várok, 
Mert hozzád felvészesz.
289:10.
Tiéd, Uram, az ég
Minden ő teljességével, 
Hol országolsz dicsőséggel, 
Melyben nincs semmi vég. 
Ne hagyj Uram, kérlek, 
Vedd el szívemet magadhoz, 
Mert úgy állhatok jobbodhoz 
S örökké dícsérlek.
289:11.
Dícsérje és áldja 
Lelkem az Atya Úr Istent, 
Ki benned idvezít mindent, 
Ha szódat fogadja. 
Dícséret, dicsőség 
Légyen Szentlélek Istennek, 
Ki hitet adott lelkemnek, 
Hogy befogja az ég.
290:1.
Dícsérlek téged, Idvezítőmet, 
Úr Jézus Krisztus, Istennek egy Fia! 
Megváltott nyájadnak hű atyjafia: 
Csak téged várlak, egy segítőmet.
290:2.
Tenéked minden térdet s fejet hajt, 
Mert erős torony nékünk a te neved; 
Felvette szegény ügyünket jó kedved,
A kárhozatban hogy ne lássunk bajt.
290:3.
Te vagy Istennek szelíd Báránya, 
Ki e világnak bűneit elvetted, 
Szent véred omlását nem kíméletted, 
Mellyel nem ér fel Ofir aranya.
290:4.
Ó örök Isten, lelkem reménye, 
Az Atya Istennek fő bölcsessége, 
Szentegyházadnak ő nagy dicsősége, 
Minden híveknek ragyogó fénye!
290:5.
Dícsérlek, mennyből leszállott Kenyér, 
Isten s Ember, Jézus, egy Közbenjáró! 
Bűnösök térését kegyesen váró, 
Kitől kegyelmet minden lélek nyér.
290:6.
Mely buzgó, Uram, a te szerelmed,
Ki mi érettünk magad megáldoztad,
A halált, Sátánt, poklot megrontottad, 
Most is fenntartván hű segedelmed.
291:1.
Ó mi kegyelmes Krisztusunk, 
Ki vagy nékünk igazságunk, 
Békességünk és váltságunk: 
Kelljen, kérünk, imádságunk.
291:2.
Mi szívünket, kegyes Isten, 
Igaz hitben, reménységben 
Kiváltképen erősítsed, 
Hogy bízhassunk csak tebenned.
291:3.
Te isteni jóvoltodat, 
Ismerhessük hatalmadat,
Melyet hozzánk megmutattál, 
Mikor érettünk áldoztál. 
291:4.
Csak egyedül e világnak 
Viseléd terhét bajának, 
Nyerél nékünk idvességet 
És mennyei örökséget.
291:5.
Azért ily nagy szerelmedért, 
Kérünk, ne vess el bűnünkért, 
Ne vehessen ellenségünk 
Dühösséggel semmit tőlünk.
291:6.
Ó mi irgalmas Királyunk, 
És győzedelmes Hadnagyunk, 
Hozzád hitből folyamodunk, 
Tudjuk, meg nem fogyatkozunk.
291:7.
Kérünk, ily nehéz ügyünkbe’
Ne adj ellenség kezébe, 
Ne vesd bűnünket elődbe, 
Végy be inkább kegyelmedbe.
291:8.
Keresztyéni egyességben, 
Nevednek szentelésében, 
Szent igédnek értelmében, 
Tarts meg minket mindvégiglen.
291:9.
Bírjad lelki országodat, 
Véreden vett jószágodat, 
Hogy e siralom völgyében 
Légyünk csendesek szívünkben.
291:10.
Adj állandó egyességet, 
Lelki-testi békességet, 
Hogy megfutván itt a pályát, 
Vehessük el a koronát.
291:11.
Dícsértessél áldott Isten, 
Ki minket könyörgésünkben 
Meghallgatsz nagy kegyelmesen 
És részeltetsz mindezekben.
292:1.
Ó dicsőségnek felkent fejedelme, 
Úr Jézus Krisztus, hívek segedelme, 
Kit az Úr Isten rendelt váltságra 
S felemelt bölcsen nagy méltóságra: 
Felékesített, mint drága ruhával, 
A Szentléleknek bő ajándékával, 
És reád bízván az idvességet, 
Adott válladra hármas tisztséget.
292:2.
Te vagy az Úrnak egy FŐPRÓFÉTÁJA, 
Te vagy titkának világos táblája, 
Ki megjelentéd nagy indulatját, 
A váltság felől szent akaratját: 
Hogy akik még nagy sötétben volnának, 
Az igazság napjára találnának 
És általlátnák, mint napnak fényét 
Az idvességnek igaz ösvényét.
292:3.
Te vagy az Úrnak megszentelt 
FŐPAPJA, 
Általad költ fel jókedvének napja, 
Ki szent testednek áldozatjával
Váltságot nyertél annak árával. 
Szent érdemednek most is jelentése 
Olyan, mint szádnak drága könyörgése, 
Ez által szíved valamit kíván, 
Az Úr megadja néked azt nyilván.
292:4.
Te vagy az Úrnak felkent nagy 
KIRÁLYA, 
Kinek vettettek mindenek alája, 
Aki népedet tiszta igéddel, 
Oktatod s vezérled Szentlelkeddel. 
Minden ügyében felállasz mellette, 
Ellenségivel harcolsz ő helyette, 
Minden veszélyét karod elhajtja 
S az idvességben végig megtartja.
292:5.
E nagy királynak nálam is zálogja, 
Igaz hit által én is vagyok tagja, 
Őtet ismerem, mint fő Uramat 
És keresztyénnek vallom magamat. 
Áldott nevéről bátran vallást tészek, 
Szent törvényének követője lészek, 
Lelkem és testem hálaadással, 
Nékie vallom hív ajánlással.
292:6.
Mivel hívattam lelki vitézségre, 
Míg lelkem eljut a várt dicsőségre, 
Ellenségimnek dühösségökkel
Harcolok bátran igaz lélekkel. 
A bűn s test ellen holtig törekedem, 
Szép koronámat másnak nem engedem, 
Hogy harcom után diadalommal 
Együtt örüljek az én Urammal.
292:7.
Te pedig, híveidnek szemefénye, 
Úr Jézus Krisztus, életem reménye,
Vedd fel szolgádat erős karodra, 
És vigyázz énrám, gyenge juhodra. 
Oktass és taníts hathatós igéddel, 
Bíztass, erősíts, a te Szentlelkeddel, 
Hogy végre pályafutásom után, 
Hozzád mehessek az élet útján.
293:1.
Jézus, ó mi Idvezítőnk, 
Kiben vagyon hitünk, 
Ki miértünk születtél, 
És nagy halált szenvedtél; 
Irgalmazz minékünk!
293:2.
Rólunk elvetted haragját 
A te szent Atyádnak; 
Vérednek hullásával 
Megengesztelted hozzánk: 
Irgalmazz minékünk!
293:3.
Az ördögnek tömlöcéből, 
Kivettél a bűnből; 
A halál köteléből, 
Megmentettél rabságból: 
Irgalmazz minékünk!
293:4.
Te bűn nélkül születtetvén 
A Szűznek méhéből, 
Értünk válladra vetted 
A mi adósságinkat: 
Irgalmazz minékünk!
293:5.
Bűnön, poklon és halálon 
Birodalmad vagyon; 
Az élet és kegyelem 
Csak te kezedben vagyon: 
Irgalmazz minékünk!
293:6.
Kérünk téged azért mostan: 
Tekints reánk mennyből, 
Kik hozzád esedezünk,
És segítséget várunk: 
Irgalmazz minékünk!
294:1.
Jézus, vígasságom! 
Esdekelve várom Áldó szavadat! :/: 
A te jelenléted Megvidámít, éltet, 
Bátor szívet ad. 
Légy velem, Ó, mindenem! 
Nálad nélkül nem is élek: 
Te vagy örök élet!
294:2.
Jézus, menedékem! 
Hű oltalmam nékem Te vagy egyedül! :/: 
Lelkem a viharból, Bűnből, minden 
bajból 
Hozzád menekül. 
Bár a föld Mind romba dőlt, 
S ha a pokol hada hány tőrt: 
Jézus maga áll őrt!
294:3.
Jézus, üdvösségem! 
Te vagy földön-égen Örök örömem! :/: 
Kik szeretjük Istent, Zengjünk neki itt 
lent 
S otthon: odafenn! 
Lelkem esd, Hogy Te vezesd! 
S hazahívó szavad várom, 
Jézus, Vígasságom!
295:1.
Jézusom, ki árva lelkem 
Megváltottad véreddel, :/: 
Kárhozattól óvtál engem, 
Bűnös szívem, ó, vedd el! 
Add, hogy néked megháláljam. 
Hogy nem hagytál a halálban,
S megmutattad: Bármit adj, 
Én oltalmam csak te vagy. 
295:2.
Jézus, benned bízva-bízom, 
Elpusztulnom ó ne hagyj! :/: 
Te, ki bűnön, poklon, síron 
Egyedűli győztes vagy: 
Gyönge hitben biztass engem, 
Készíts arra, hogy én lelkem 
Láthat majd fenn, ó, Uram, 
Mindörökké boldogan.
296:1.
Szép tündöklő hajnalcsillag, 
Ki kegyelemmel felragyog, 
Jessének szép vesszeje, :/: 
Dávid királynak magzatja,
Sok királyoknak királya, 
Lelkemnek vőlegénye:
Kedves, kegyes, kellemetes,
ékes és gyönyörűséges, 
Gazdagsággal dicsőséges.
296:2.
Ó gyöngyös, drága korona, 
Embernek, Istennek fia, 
Menny áldott, szent gyümölcse! :/: 
Szívemnek vagy lilioma, 
Édes evangélioma, 
Kedvességeknek kincse! 
Eggyem, lelkem, Szép violám, 
égi mannám, eledelem: 
Rólad el nem feledkezem.
296:3.
Öntsd mélyen az én szívembe,
Szerelmed tüzét lelkembe, 
Ó drága jáspis kövem! :/:
Fogadj hozzád s vígasztalj meg, 
Hogy eleven tagod legyek, 
Benned legyen örömem.
Hozzád kiált Sebhedt szívem, 
lelki rózsa: légy orvosa; 
Nélküled nincs vígassága.
296:4.
Mennyből nagy öröm fénylik rám, 
Midőn szemeddel énreám 
Kegyelmesen tekintesz, :/: 
Ó Uram Jézus, szent Lelked, 
Szent igéd, tested és véred 
Vélem közölvén, éltetsz. 
Ilyen híven Tarts öledben, 
táplálj engem mind végiglen, 
Mert fogadtad szent igédben.
296:5.
Teremtő Atyám, Úr Isten, 
Ki engem örök időkben 
Szent Fiadban szerettél: :/: 
Ő engem magának jegyzett, 
Szentlélekkel elpecsétlett, 
Megtisztított vérével. 
Vígadj és adj Szívem hálát, 
Istent imádd, hogy mennyégben 
Idvességet szerzett nékem.
296:6.
Szóljon tehát az orgona, 
Gyönyörűséges muzsika, 
Ujjongva énekeljek, :/: 
Hogy megváltó Jézusomnak, 
Drága szép kegyes Uramnak 
Szerelmében örvendjek. 
Zengjen, pengjen Vígasságos, 
buzgóságos hál’adó szó, 
Nagy az Úr, ezekre méltó.
296:7.
Ily kedvvel vígad én szívem, 
Mert drága kincsem az Isten, 
Ki kezdet s vég mindenben. :/: 
Ő engem dícséretire, 
Mennybe viszen nagy örömre, 
Min tapsolok szívemben. 
Ámen, ámen! Jövel, Uram, 
szép koronám, jöjj sietve: 
Téged várlak reménykedve!
297:1.
Ó seregeknek Hatalmas királya, 
A nagy Istennek, Mi teremtőnknek, :/: 
Gondviselőnknek Szerelmes szent Fia:
297:2.
Szent indulattal Minden hívő lélek 
Téged magasztal, Ó fő bölcsesség, :/:
Áldott Istenség! Én is, amíg élek.
297:3.
Uram, mert te vagy Amaz örök Ige, 
Eredeted nagy, Minden dolgoknak, :/: 
Amelyek vannak, Vagy kezdete s vége.
297:4.
Az Úr Istennek Te vagy dicsősége, 
Dicsőségének Minden vég nélkül :/: 
Te vagy egyedül Teljes fényessége.
297:5.
Te vagy részese Isteni voltának;
Szent jelentése Tégedet mond s vall :/: 
Minden bizonnyal Tulajdon Fiának.
297:6.
Te általad lett Nékünk is Atyánkká; 
Kegyelemből tett Engedelmedért, :/: 
Szent érdemedért Fogadott fiakká.
297:7.
Te vagy az Ura Választott népednek, 
És hű pásztora Minden időben :/: 
Most s jövendőben Gyenge seregednek,
297:8.
Kiket megváltál Drága szent véreddel, 
Megszabadítál Bűntől, haláltól,:/: 
A kárhozattól Elégtételeddel.
297:9.
Azért már élünk Néked, nem 
magunknak; 
Hát úgy bánj velünk, Hogy nagy 
örömmel:/: 
Szolgáljunk szívvel Néked, mi 
Urunknak!
298:1.
Jer Krisztus népe, nagy vígan 
Mind egy örömre keljünk, :/: 
És egybeforrva, boldogan
Csak arról énekeljünk, 
Hogy könyörülő Istenünk 
Mily áldott csodát tett velünk, 
Mit drágán szerzett nékünk.
298:2.
A Sátán tett rám rabigát 
És már halálba vesztem, :/: 
A bűn gyötört éj- s napon át, 
Mert benne gyökereztem.
Mind jobban elsüllyedtem én,
Nem volt számomra már remény, 
Megült a bűnnek átka.
298:3.
Nem használt, sőt káromra lett, 
Ha bármi jót is tettem, :/: 
Mert az égi ítéletet 
Önkényből megvetettem. 
Mégis kínzott a félelem, 
Hogy csak a halál van velem
És a poklokra hullok.
298:4.
Ám az örök szent irgalom 
Nagy ínségem megszánta, :/: 
És könyörülvén ily bajon, 
Megenyhítni kívánta. 
Mint jó Atya, szívébe vett, 
Nem játék volt, amit megtett 
Legfőbb kincsével értem.
298:5.
Így szólott Egyszülöttihez:
Jött irgalomnak éve, :/: 
Én diadalmam, menj, siess, 
Légy népem üdvössége.
Bűn átkából segítsd ki hát, 
Fojtsd meg a ráleső halált:
Az embert térítsd hozzád.
298:6.
S im, az Atyának engedett 
A Fiú, hozzám jőve, :/: 
Egy tiszta szűztől született 
Testvéremül a földre. 
Járt mint nagy titkos hatalom, 
Felölté önnön alakom, 
Hogy a Sátánt lebírja.
298:7.
Szólt hozzám: tarts ki már velem, 
Most célod el kell érned, :/: 
Immár enyém a küzdelem, 
Kiállok készen érted. 
Te az enyém, én tied, 
S hol én vagyok, ott lesz helyed:
Szét nem választ az ellen.
298:8.
És bár kioltja életem, 
És bár kiontja vérem: :/: 
Mindezt javadra szenvedem,
Hű légy e hitben vélem. 
A halált éltem megveszi 
És szentségem jóváteszi 
A bűnt, hogy üdvözülhess.
298:9.
Én az Atyához felmegyek, 
Ha végeztem a földön, :/: 
Hogy aztán Mestered legyek, 
A Lelket rád kitöltöm, 
Ki félelmedben bátorít, 
S hogy engem ismerj, megtanít 
És igazságban járat.
298:10.
Mit tettem és hirdettem én, 
Azt kövesd szóban, tettben, :/:
Az Úr országát építvén 
És dicsőségét egyben. 
Ne hagyd, hogy hívság s emberek 
Megrontsák lelki kincsedet: 
Ez légyen örök részed!
299:1.
Jézus hív, bár zúg, morajlik 
Életünk vad tengere; 
Halk hívása tisztán hallik: 
"Jer, kövess, ó jöjj ide!"
299:2.
Vedd a példát Andrástól, ki 
Hallva hívó szózatot, 
Hálóját se vonszolá ki: 
Érte mindent elhagyott.
299:3.
Jézus hív, hogy Őt imádjad, 
Megragad, hogy el ne ess, 
Mert kísért öntelt világod:
Jöjj, engem jobban szeress!
299:4.
Ha nehéz az élet terhe, 
Roskadozva hordom azt: 
Bús orcám Hozzá emelve, 
Jézusban lelek vigaszt.
299:5.
Uram, hozzám légy kegyelmes, 
Tedd Tieddé szívemet, 
Hadd lehessek engedelmes, 
Néked élő gyermeked!
300:1.
Lelkem drága Jézusa, 
Hozzád hajt a félelem, 
Míg üvölt a habtusa, 
S nő a vész a tengeren. 
Rejts el, rejts el, itt ne hagyj, 
Míg eláll a fergeteg; 
Biztonságos révet adj, 
S majd fogadd el lelkemet.
300:2.
Nincs nekem más enyhelyem, 
Szívem Téged hív s keres, 
Ó maradj itt, Mesterem, 
Őrizz, adj erőt, szeress!
Véled állom a vihart, 
Hit s erő Te vagy, Te Szent, 
Szárnyad árnyával takard 
Fejemet, a védtelent.
300:3.
Csak Te kellesz, én Uram, 
Benned mindent meglelek; 
Támogasd, ki elzuhan, 
Gyógyítsd meg, ki vak s beteg. 
Szent szavadra hallgatok, 
Tévedés az én bajom, 
Én hamisság s bűn vagyok, 
Te igazság s irgalom.
300:4.
Kegyelem vagy, égi jó, 
Mely minden bűnt eltörül, 
Hagyd, hogy gyógyító folyó 
Tisztogasson meg belül. 
Élet-kút vagy, lüktetés, 
Vízmerítni drága hely, 
Ó buzogj fel bennem és 
Öröklét felé emelj.
301:1.
Új világosság jelenék, 
Ó tévelygés csendesedék; 
Isten igéje jelenék, 
Újonnan nékünk adaték.
301:2.
Evangéliom erejét, 
Krisztust, áldott szent Igéjét, 
Atya Isten nagy jó kedvét, 
Megmutatá ő kegyelmét.
301:3.
Kit sok száz esztendeiglen
Eltitkolt volt Atya Isten, 
Mint megmondá jövendölvén 
Ámos próféta könyvében.
301:4.
Ezt a mi hitetlenségünk 
És nagy telhetetlenségünk, 
Érdemlette tévelygésünk, 
Emberbeli reménységünk.
301:5.
Igaz az  Isten Igéje, 
Kivel él ember elméje, 
Kinek megmarad ereje 
És el nem vész ő reménye.
301:6.
Kérünk, Úr Isten, tégedet, 
Erősítsd meg híveidet, 
Hogy vehessük szent Igédet
És vallhassuk te hitedet.
301:7.
Mert csak te vagy bizodalmunk, 
Ördög ellen nagy gyámolunk, 
Testünk ellen diadalmunk, 
E világ ellen oltalmunk.
301:8.
Dicsőség légyen Atyának 
És egyetlen egy Fiának, 
Ezeknek Ajándékának;
A dicső Szentháromságnak. 
302:1.
Ó, népeknek Megváltója. 
Jővel, szűznek szent Magzatja,
Mert mind ez világ csudálja: 
Istennek szűztől lesz fia.
302:2.
Atyától lőn kijövése, 
És ahhoz lesz megtérése; 
Pokolig lőn leszállása, 
De felmégyen mennyországra.
302:3.
Ki Atyával vagy egyenlő, 
Testben légy nagy győzedelmű; 
Te isteni nagy erődből 
Ments meg erőtlenségünktől.
302:4.
A te jászlad immár fénylik, 
Az éj megvilágosodik; 
Homály, setétség távozzék, 
A hitnek világa fényljék.
302:5.
Dicsőség légyen Atyának 
És egyetlen egy Fiának 
Szentlélekkel egyetemben 
Most és mind örökké, Ámen.
303:1.
Jöjj, népek Megváltója, 
Szűznek ékes virága, 
Mind e világ csudálja, 
Mint jöttél, Isten Fia.
303:2.
Nem emberi erőtől, 
De Szent Lélek Istentől 
Ige testbe öltözék, 
Szűz méhe megvirágzék.
303:3.
Jöve ágyas házából, 
Tiszta szűz szent méhéből; 
Isten, ember ő egyben, 
Eljött hozzánk már testben.
303:4.
Szent Atyjától földre jött, 
Szállt poklokra és győzött, 
Atyjához emelteték, 
Ő székibe ülteték.
303:5.
Atya Isten szent Fia, 
E világnak istápja: 
Gyarló néped sok baja 
Rád szállt, légy bajvívója!
303:6.
Jászolod immár fénylik, 
Új világa tündöklik, 
Melytől éj elenyészik, 
Hitünk megerősödik.
303:7.
Dicsőség néked, Urunk, 
Mi kegyelmes Megváltónk! 
Dicsőség szent Atyádnak,
És mi Vígasztalónknak!
304:1.
Kapuk, emelkedjetek! 
Kiáltó szó hallik, 
Ím, jő fejedelmetek, 
Az idő hajnallik: 
Harmattal rakott feje, 
Véle sok áldása, 
Bétölt teljes ideje, 
Hogy minden test lássa.
304:2.
Ímhol jő a Vőlegény, 
Lelkem, menj elébe, 
Keresd nyugtod, mint szegény, 
Gazdag kebelébe’.
Kedves vendéget várok, 
Szívem ajtajárul 
Hulljanak a závárok, 
Mert már közel járul.
304:3.
Már az ég harmatozzon, 
A föld igazságot, 
Mint bő gyümölcsöt, hozzon: 
Indíts vígasságot, 
Ó, kegyes Immánuel, 
Mert várlak valóba’; 
Ó, te kisded Sámuel, 
Jöjj el már Silóba!
304:4.
Az utat egyengessed, 
Szívemben a mérget 
S ürömgyökért égessed, 
Lelkemről a kérget, 
A keménységet vedd ki, 
Hogy meglágyulhassak, 
A gazt s gerendát szedd ki 
Szememből, hogy lássak.
304:5.
Az Illésnek lelkével 
Ruházz fel engem is, 
Szent szerelmed tüzével 
Égjen én lelkem is. 
Áldj meg oly kegyességgel, 
Hogy higgyek és szóljak, 
Hűségedre hűséggel 
Másokat unszoljak.
304:6.
Isten Báránya, jővel, 
Mutasd szelídséged; 
Uram, felemelt fővel 
Várom idvességed. 
Igazság napja, támadj, 
Adj világosságot, 
Magamnak nincs: reám adj 
Örök igazságot. 
304:7.
Dávid gyökere s ága, 
Fényes hajnalcsillag, 
Pogányok kívánsága, 
Megígért áldott mag; 
Isai törzsökéből 
Származott vesszőszál: 
Nékem Atyád kedvéből 
Erős torony s kőszál!
304:8.
Bennem az Úr temploma 
Általad készüljön, 
Vesszen a bűnnek nyoma, 
Lelked újjászüljön. 
Méltóztass személyedre 
E gyarló világon, 
Dicső jelenlétedre 
Dűljön le a Dágon.
304:9.
Tégy szívedre pecsétül, 
Bélyegül karodra: 
Így lelked erejétül 
Élek csak számodra. 
Mindvégig velem maradj 
Mennyei erővel, 
Holtom óráján ne hagyj, 
Jővel, Ámen, jővel!
305:1.
Álmélkodással csudáljuk 
Véghetetlen szerelmed, 
Ó, Isten, ha megvizsgáljuk 
Kijelentett kegyelmed; 
Ezt száj ki nem mondhatja, 
Nyelv nem magyarázhatja.
305:2.
Mert az emberi nemzetet 
Annyira becsülötted, 
Hogy te egyetlen egyedet 
Érette elküldötted 
Emberi ábrázatban, 
Hogy élne gyalázatban.
305:3.
Ó Isten bölcsességének 
Megfoghatatlan titka! 
Hozzánk való szerelmének 
Mély tengere! Mily ritka 
Ki ezt eszébe venné, 
Mélyen szívébe tenné.
305:4.
Mi azért vígan dícsérünk
Ó, jó Atyánk, tégedet, 
Magasztalunk s arra kérünk, 
Hogy te szeretetedet 
Gerjesszed fel szívünkben, 
Jobban-jobban lelkünkben.
306:1.
Kegyes lelkek, az Urat dicsérjétek, 
Áldott Idvezítőnket tiszteljétek, 
Ki bételjesíté, amit ígére, 
Magát megalázván Isten létére, 
Felvevé testünket, :/: Eltörlé bűnünket
Szent ártatlan voltával;Fogadjuk hát, 
midőn Mostan is hozzánk jön,
Dicséret mondásával.
306:2.
Lelkünk sebe már nem gyógyulhatatlan, 
Mert meggyógyítá azt a halhatatlan; 
Magára vett minden viszontagságot, 
Hogy így készítsen lelkünknek váltságot. 
Felkeresé nyáját, :/: Elvégzé munkáját, 
Végyen hát dicsőséget!
Zengjen annak ének,
Ki hozott népének
Ily kívánt idvességet!
306:3.
Ne vess meg, Jézusunk, tovább is 
kérünk, 
Légy életünkben hatalmas vezérünk; 
Szent igéd és Lelked segítsen minket, 
Hogy meggyőzzük lelki ellenséginket. 
Aki úgy szerettél, :/: Hogy emberré 
lettél, Isten lévén, érettünk: Add viszont 
szeretnünk, Szent példád követnünk, 
Valamíg tart életünk.
307:1.
Dícséretet mond nyelve mindennek 
Tenéked, könyörülő Istennek, 
Hogy meglátván nyavalyás sorsunkat, :/: 
Elvégezted szabadításunkat, 
E végre Fiad küldéd e világra, 
Hogy útat nyisson nékünk 
mennyországra.
307:2.
Megaláztad, hogy felmagasztaljon, 
Ő szomorkodott, hogy vígasztaljon; 
Szegénységben élt, hogy gazdagítson, :/: 
Meghalt, hogy minket megszabadítson 
Kárhozatától az örök halálnak: 
Ily dolgot még angyalok is csudálnak.
307:3.
Áldott légy, Atyánk, hogy könyörültél 
És hozzánk ilyen megtartót küldtél! 
Vígy elébb ennek ismeretében, :/: 
Adj idvességet Fiad nevében; 
Igaz hit által köss össze ővele, 
Melynek a szeretet légyen kötele.
307:4.
Tekints Fiadnak szent érdemére, 
Melyet elődbe tett drága vére; 
Érte bocsásd meg sok bűneinket, :/: 
A kárhozattól szabadíts minket, 
Általa végre hozzád égbe érjünk, 
Ott szent Fiaddal s Lelkeddel 
dícsérjünk!
308:1.
Igaz Isten, ígéretedben
Változhatatlan valóság! :/: 
Amit te a te beszédedben 
Megmondasz, az mind valóság.
Könnyebb megavulni, :/:
Végképen elmúlni  A természetnek, 
Mint semmibe menni 
Az igaz isteni Szent ígéretnek.
308:2.
Megmondottad volt még kezdetben 
Az első egy pár embernek, :/: 
Hogy ők a szomorú esetben 
Mindörökké  nem hevernek: 
Küldesz vígasztalót, :/: 
Ő magvukból valót, Ki eredeti 
Elvesztett jussukba 
És boldogságukba Visszahelyezi.
308:3.
Meglett ez, és a Szűz méhében 
Fogantatott az, akinek :/: 
Jézusi felséges nevében 
Áldás szól a föld népinek.
Így az ígértetett :/: 
És kijelentetett Teljes időnek
Hajnala felderült 
A sötétségben ült Sok kesergőnek.
308:4.
Lelki örömmel megújulva 
Imádjuk szent Felségedet, :/: 
Hogy ismét mireánk fordulva 
Szemléljük régi kedvedet. 
Megnyitjuk szívünket, :/: 
Tárjuk kebelünket,
Hogy Jézusunkat Eképen fogadjuk, 
Híven általadjuk Néki magunkat.
308:5.
Tarts meg bennünket az országban, 
Melyet ő köztünk állított, :/:
Adj részt abban a boldogságban, 
Melyet a földre szállított! 
Majd éltünk végével :/: 
Bocsáss el békével, Hogy oda térjünk, 
Hol az ő hívei Száma közt mennyei 
Országlást érjünk.
309:1.
Mennyei Ige, jelenél, 
Örök Atyától kijövél, 
Testet magadra felvevél, 
S abban minket idvezítél. 
309:2.
Te vagy Atyánknak Igéje, 
Kit Ádámnak megígére, 
És Ábrahámnak hirdete, 
Dávidnak is megjelente.
309:3.
Világosítsd meg elménket, 
Szenteld meg a mi szívünket, 
Hogy ismerhessünk tégedet, 
Útálhassuk bűneinket.
309:4.
Erősítsd bennünk hitünket, 
Nyerhessük idvességünket; 
Te légy minékünk épület, 
Út, igazság, örök élet.
309:5.
Hogy mikor eljössz ítélni, 
Minden szív titkát kivenni, 
A jóknak minden jót adni, 
A gonoszokat büntetni:
309:6.
Akkor tőled bűneinkért 
Ne vess el; lám te azokért 
Magas keresztfán ontál vért: 
Sőt idvezíts érdemedért.
309:7.
Dicséret és nagy dicsőség, 
Adassék néked tisztesség, 
Ki Atyával egy Istenség, 
Szentlélekkel vagy egy Felség.
310:1.
Küldé az Úr Isten 
Hűséges szolgáját 
Szűzhöz Názáretben 
Gábriel angyalát 
Hozzánk jókedvében:
310:2.
Menj el Máriának 
E jót megmondani, 
A régi Írásnak 
Titkát jelentsed ki 
Angyali erőddel.
310:3.
Mondd ezt: ó szent, kegyes, 
Üdvözlésem végyed; 
Ajándékkal teljes, 
Az Úr van tevéled; 
Szűnjék hát félelmed.
310:4.
Szent szűz, méhedbe vedd 
Az Úr Isten Fiát, 
Melyben megőrizzed 
A szüzesség jussát, 
Minden tisztaságát.
310:5.
Hallá s elfogadá 
E parancsolatot, 
Hivé és fogada 
Méhében magzatot, 
De nagy Csudálatost,
310:6.
Emberi nemzetnek 
Hű tanácsadóját, 
Jövendő életnek 
Maradandó atyját 
Örök békességben;
310:7.
Kinek erőssége 
Minket úgy őrizzen, 
Hogy a világ vétke 
Minket meg ne sértsen, 
Pokolra ne vessen;
310:8.
De a Bűnbocsátó 
Végye el vétkünket, 
Légyen igazítónk 
S adjon örökséget 
Mennyek országában. 
311:1.
Szent Ézsaiás így ír 
Krisztusnak szent születéséről,
Hogy egy vesszőszál felnevekedik 
Jesse gyökeréről.
311:2.
Ennek gyökerén egy virágocska
- ugymond - nevekedik, 
Kin az Istennek, ő szent 
Atyjának lelke megnyugoszik.
311:3.
Győzedelmesnek, nagy hatalmasnak, 
Irgalmasnak vallja, 
A kegyelemmel és igazsággal 
Őt teljesnek mondja.
311:4.
Ez által lészen az Úr Istennel 
nékünk békességünk, 
Mert közbenjárónk szent Atyja 
előtt ő lészen minékünk.
311:5.
Drága jószágot és örökséget szerez 
Ő minékünk, 
Adósságinkat nagy gazdagsággal 
megfizeti értünk.
311:6.
Igazságával mind e világot 
megítélni fogja, 
Mert az Úr Isten az ítéletet 
kezébe bocsátja.
311:7.
Nagy békességet, lelki örömet 
hoz ő e világra, 
Mert birodalmat, nagy királyságot 
veszen fel vállára.
311:8.
Általa leszen, hogy a bárányok
a farkassal laknak, 
Semmi bántásuk oroszlánoktól 
nem leszen juhoknak.
311:9.
Győzedelmének hatalmasságát 
valakik meglátják, 
Krisztus Jézusnak isteni voltát 
mindazok imádják.
311:10.
Nagy bátorsággal szegény bűnösök 
akkor könyörögnek; 
Krisztus nevében lelki és testi 
ajándékot vesznek.
311:11.
Az ő zászlóját felemelteti 
Anyaszentegyházban, 
És szent igéjét prédikáltatja e 
széles világban.
311:12.
Ezt megcselekszi a seregeknek 
Ura és Istene, 
Az Úr Istennek reánk áradott buzgó 
nagy szerelme.
311:13.
Nagy vígasságunk, örvendezésünk
legyen e gyermekben; 
Mert idvességünk vagyon minékünk 
szent születésében.
312:1.
Várj, ember szíve készen! 
Mert jő a Hős, az Úr, :/: 
Ki üdvösséged lészen
Szent győztes harcosúl, 
Fényt, éltet hozva jő, 
Megtört az ősi átok: 
Kit vágyakozva vártok, 
Betér hozzátok Ő. 
312:2.
Jól készítsétek útát! 
A Vendég már közel! :/: 
Mi néki gyűlölt, útált, 
Azt mind vessétek el! 
A völgyből domb legyen, 
Hegycsúcs a mélybe szálljon, 
Hogy útja készen álljon, 
Ha Krisztus megjelen.
312:3.
Az Úr elé ha tárod 
A szív alázatát, :/: 
Őt nemhiába várod: 
Betér hozzád, megáld. 
A testi gőg: halál! 
De bűnödet ha bánod, 
Szent Lelke bőven árad, 
S a szív üdvöt talál.
312:4.
Ó Jézusom, szegényed 
Kér, vár, epedve hív: :/: 
Te készítsd el: tenéked 
Lesz otthonod e szív. 
Jer hű szívembe hát! 
Habár szegény e szállás, 
De mindörökre hálás, 
Úgy áldja Krisztusát.
313:1.
Dicsérd Istent, keresztyénség,
Ő dicsőségében, 
Kitől árad rád idvesség, 
Fia érdemében, 
Fia érdemében.
313:2.
Leszállván Atyja kebléből,
Kicsiny gyermek korban, 
Szegénységben, ruha nélkül 
Fekszik a jászolban, 
Fekszik a jászolban.
313:3.
Letette minden hatalmát, 
Erőtelen vala, 
Felvette szolga formáját 
Mindeneknek Ura, 
Mindeneknek Ura.
313:4.
Anyjának ölében nyugszik, 
Tejével táplálja; 
Az angyalok ezt örvendik, 
Mert Dávidnak fia, 
Mert Dávidnak fia.
313:5.
Ki az utolsó időben 
Eljövendő vala, 
Hogy építtessék hívekben 
Az Isten országa, 
Az Isten országa.
313:6.
Csuda változással testet 
Ő magára felvőn, 
Adván nékünk idvességet, 
Mennyben részessé tőn, 
Mennyben részessé tőn.
313:7.
Én úr, ő pedig lett szolga, 
Ó csuda változás! 
Jobbat Jézus mit adhatna: 
Nékünk boldogulás, 
Nékünk boldogulás.
313:8.
Ma Paradicsom kapuját
Ismét megnyitotta, 
Kérub nem állja ajtaját, 
Ezért minden áldja, 
Ezért minden áldja.
314:1.
Jézus, születél idvességünkre, 
Amint régenten vala ígérve, 
Atya Istennek nagy szerelme, 
Emberi nemhez tetszik ebbe 
Kegyessége. 
314:2.
Első szüleink vétkei miatt 
És az ördögi csalárdság miatt 
Hoztunk magunkra örök halált, 
És kárhozatot, pokol kínját, 
Sok nyavalyát.
314:3.
Nem volt senki sem, ki megmentene, 
Ámde szent Atyád megkönyörüle, 
Téged ígére, s idő telvén 
Szabadítóul nékünk mennyből
Alákülde.
314:4.
Értünk felvevél a Szűztől testet, 
Melyben szenvedél és től eleget;
Elvévéd a mi bűneinket, 
Nyervén minékünk örök éltet, 
Dicsőséget.
314:5.
Siess már hozzánk, megváltó Urunk! 
Adjad, hogy végig benned bízhassunk, 
És szent Atyáddal megláthassunk, 
Mennyben tevéled lakozhassunk, 
Vígadhassunk.
314:6.
Légyen tisztesség te Felségednek 
És szent Atyádnak, mi teremtőnknek, 
És egyetemben Szentléleknek: 
Dicsőség a Szentháromságnak, 
Egy Istennek!
315:1.
Krisztus Urunknak áldott születésén, 
Angyali verset mondjunk szent 
ünnepén, 
Mely Betlehemnek mezejében régen 
Zengett eképen:
315:2.
A magasságban dicsőség Istennek, 
Békesség légyen földön embereknek, 
És jóakarat mindenféle népnek 
És nemzetségnek!
315:3.
A nemes Betlehemnek városába’ 
Gyermek született szűztől e világra, 
Örömet hozott Ádám árváira,
Maradékira.
315:4.
Eljött már, akit a szent atyák vártak,
A szent királyok akit óhajtottak, 
Kiről jövendőt próféták mondottak,
Nyilván szólottak.
315:5.
Ez az Úr Jézus, igaz Messiásunk, 
Általa vagyon bűnünkből váltságunk, 
A mennyországban örökös lakásunk, 
Boldogulásunk.
315:6.
Hála legyen mennybéli szent
Atyánknak, 
Hála legyen született Jézusunknak, 
És Szentléleknek, mi vígasztalónknak, 
Bölcs oktatónknak!
315:7.
Ó örök Isten, dicső Szentháromság,
Szálljon mireánk mennyei vígasság, 
Távozzék tőlünk minden szomorúság, 
Légyen vidámság!
316:1.
Az Istennek szent angyala 
Mennyekből hogy alászálla
És a pásztorokhoz juta, 
Nékiek ekképen szóla:
316:2.
Mennyből jövök most hozzátok, 
És íme nagy jó hírt mondok, 
Nagy örömet majd hirdetek, 
Melyen örvend ti szívetek.
316:3.
E mai nap egy kis gyermek 
Szűztől született tinéktek, 
A gyermek szép és oly ékes, 
Vígasságra kellemetes.
316:4.
Már lehozta az életet, 
Mely Istennél volt készített, 
Hogy ti is véle éljetek, 
Boldogságban örvendjetek.
316:5.
Ez lesz néktek a jegy róla:
Ímé, fekszik a jászolba’, 
Ott megtaláljátok őtet, 
Kitől menny, föld teremtetett.
316:6.
Ez Úr Krisztus mi Istenünk, 
Nyavalyáinkból kimentőnk, 
Ő lészen az Idvezítő, 
Minden bűnünkből kivévő.
316:7.
Nyílj meg szívem, lásd meg jobban, 
Ki fekszik itt e jászolban? 
Ez a gyermek bizonyára 
Az Úr Jézus, Isten fia.
316:8.
Jertek hát, mi is örvendjünk, 
A pásztorokkal bémenjünk, 
Lássuk, mit adott az Isten 
Hozzánk való szerelmében.
316:9.
Mindeneknek teremtője, 
Miért vagy ily szegénységbe’? 
Hogy fekszel az aszú szénán, 
Szamár s ökrök közt aludván?
316:10.
Nincs-é senki e világon, 
Ki tégedet béfogadjon? 
Nincsen-é meleg helyecskéd,
Sem gyengén rengő bölcsőcskéd?
316:11.
Néked bársonyod s tafotád, 
Aszú széna lágy párnácskád; 
Noha nagy dicső király vagy, 
Mostan ímé mily szegény vagy!
316:12.
Ó én szerelmes Jézusom, 
Édes megváltó Krisztusom! 
Jővel, csinálj csendes ágyat, 
Szívemben magadnak házat!
316:13.
Ó kedves vendég, nálam szállj, 
Bűnömtől ne iszonyodjál, 
Jöjj be hozzám, te szolgádhoz, 
Szegény megtérő juhodhoz!
316:14.
Én lelkemnek rejtekébe, 
Zárkózzál bé szekrényébe, 
Hogy el ne felejthesselek, 
Sőt örökké dícsérjelek!
316:15.
A mennyei magas égben 
Istennek dicsőség légyen, 
Ki szent Fiát küldé értünk, 
Hogy Megváltónk lenne nékünk.
317:1.
Jer, dícsérjük e szent napon a mi 
Urunkat, 
Bizony méltó dícséretünkre, 
Nagy tisztességre,
Mert született ez nap nékünk 
idvességünkre.
317:2.
Vígasságnak és örömnek ez a nagy 
napja, 
Min örülnek mind az angyalok, 
No azért mi is 
Adjunk hálát e gyermeknek, mint mi 
Urunknak.
317:3.
Atya Isten ő szent fiát nem azért küldé, 
E világot hogy megítélje 
És elveszítse, 
De megtartsa, szabadítsa és idvezítse.
317:4.
Bizonyságul e világra azért születék, 
Hogy azok, kik teljes lélekkel
Ő benne hisznek, 
Örök életet várjanak, Istent nézhessék.
317:5.
Azért higyjen minden ember Jézus 
Krisztusban, 
Mert kik bíznak ő érdemében, 
Születésében. 
Nem kárhoznak el, sőt véle örülnek 
mennyben.
317:6.
Ó te áldott Idvezitő, Úr Jézus Krisztus, 
Hálát adunk ez nap tenéked 
És kérünk téged,
Tiéidet magas mennyből hogy 
megtekintsed.
317:7.
Adjad nékünk ajándékul te 
Szentlelkedet, 
Hogy örökké vallhassunk téged, 
És dicsérhessünk; 
Holtunk után mennyországban téged 
láthassunk.
317:8.
Dícsértessék Szentháromság e mai 
napon, 
Atya, Fiú és a Szentlélek: 
Egy bizony Isten; 
Dícséretet néki mondjunk örökké, 
Ámen.
318:1.
Jer, mindnyájan örüljünk, 
És szívünkben vígadjunk, 
Mert született Úr Jézus nekünk.
318:2.
Kit az Atya Úr Isten, 
Könyörülvén emberen, 
Elbocsájta teljes időben.
318:3.
Elhagyá gazdagságát,
Véghetetlen országát, 
Hogy érettünk adja Őmagát.
318:4.
Ő életnek adója, 
Szívek vígasztalója, 
Lelkünk megvilágosítója.
318:5.
Azért jöve, hogy éljünk, 
Isten kedvébe essünk, 
Érdeméből kegyelmet nyerjünk.
318:6.
Nagy szeretet mindenhez, 
Hogy Isten emberekhez 
Jöve, fertelmes bűnösökhöz.
318:7.
Akik benne nem bíznak, 
Sőt bízni sem akarnak, 
Örök halállal mind meghalnak.
318:8.
Mi azért e felségben, 
Emberré lett Istenben: 
Higgyünk mi egy reménységünkben. 
319:1.
Kezdetben volt az Ige, 
A Krisztus ő Felsége, 
Szent Atyjának egyetlenegyje.
319:2.
Leszálla mennyországból, 
Atyja akaratjából, 
Istenségnek szent tanácsából.
319:3.
E világra adaték, 
És minékünk születék, 
Emberi nem hogy megváltatnék.
319:4.
Mint Ádámban kesergünk: 
A Krisztusban vígadunk, 
Mert ő nékünk minden örömünk.
319:5.
Mert Ádámban meghaltunk, 
De lőn Krisztus mi Urunk, 
Ki által ismét feltámadunk.
319:6.
Örvendjünk és vígadjunk, 
Istennek hálát adjunk, 
Hogy halálból életre jutunk.
320:1.
Ez nap nékünk dícséretes nap, 
Bizony vígasságnak napja, 
És idvességnek bizodalma, 
Mert született ez nap nékünk mi 
váltságunkra 
A Krisztus Jézus, Istennek Fia.
Áronnak vesszeje megvirágozék, 
Tiszta szűztől gyermek születék, 
Mennyei királyul nékünk adaték, 
Krisztus Jézusnak nevezteték.
320:2.
Ez Gyermek volt a megígért mag 
A mi első atyáinknak,
Ádám atyánknak, Ábrahámnak, 
Kiben minden nemzetségek 
megáldatnának, 
Örök életre feltámadnának. 
Áronnak vesszeje megvirágozék, 
Tiszta szűztől gyermek születék, 
Mennyei királyul nékünk adaték, 
Krisztus Jézusnak nevezteték.
320:3.
Megtöreték e Gyermek miatt 
Az ördögnek nagy hatalma, 
A halál, ördög, bűn országa; 
Megnyittaték mennyországnak erős 
kapuja: 
Istennek kedve mireánk szálla. 
Áronnak vesszeje megvirágozék, 
Tiszta szűztől gyermek születék, 
Mennyei királyul nékünk adaték, 
Krisztus Jézusnak nevezteték.
320:4.
Nincsen immár semmi félelmünk 
A mi nyomorúságinktól, 
Bűntől, haláltól, kárhozattól, 
Sem a Mózes törvényének kemény 
átkától, 
Ördögnek rajtunk nagy bosszújától. 
Áronnak vesszeje megvirágozék, 
Tiszta szűztől gyermek születék, 
Mennyei királyul nékünk adaték, 
Krisztus Jézusnak nevezteték.
320:5.
Megtöretnek a pogány népek, 
Kik e Gyermekben nem hisznek; 
A nagy Istennek nem kellenek,
Az ördögnek hatalmába örökké esnek, 
Akik a bűnnek véget nem vetnek. 
Áronnak vesszeje megvirágozék, 
Tiszta szűztől gyermek születék, 
Mennyei királyul nékünk adaték, 
Krisztus Jézusnak nevezteték.
320:6.
Hálát adjunk az Úr Istennek, 
Atya-Fiú-Szentléleknek, 
És örüljünk mind e Gyermeknek; 
Nagy örömet az angyalok nékünk 
hirdetnek, 
Dícsérvén Istent, így énekelnek: 
Áronnak vesszeje megvirágozék, 
Tiszta szűztől gyermek születék, 
Mennyei királyul nékünk adaték, 
Krisztus Jézusnak nevezteték.
321:1.
Hogy eljött az időknek teljessége, 
Bétölt már minden szentek reménysége;
Kit régtől fogva minden szent vára: 
A Fiú testet öltött magára. 
Nyilván lett hozzánk Isten jó szándéka:
Ím, emberek közt van az ő hajléka; 
E világ éppen már-már megavult,
De Jézus eljöttével megújult.
321:2.
Uraknak Ura, értem lett szolgává, 
Tévén én dolgom a maga dolgává. 
Ami a testnek nem volt lehető, 
Elvégzi Jézus, mindent tehet ő. 
Ó, mint szerette Isten e világot! 
Számára nevelt egy szép szál virágot. 
Ma fakadt fel az élet kútfeje, 
És megvirágzott Áron vesszeje.
321:3.
Ezáltal a kegyelmi frigy felépült, 
Hogy halál árnyékában amely nép ült, 
Láthasson szép nagy világosságot,
A bűnös is nyerhessen váltságot. 
Eljött, hogy a békességet hirdesse, 
Hogy az elveszett juhot megkeresse, Hogy 
az ördögnek dolgát elrontsa, 
Hogy értem drága vérét kiontsa. 
321:4.
Ó, Isten, hozzám kötéd így magadat, Hogy 
értem küldéd világra Fiadat, 
Sok gonoszságom nem tekintetted, 
Veszendő sorsom szívedre vetted. 
Nem gondolál szent gyönyörűségeddel, 
Csak azzal, hogy jót tégy ellenségeddel; 
Csuda, hogy annak Istene lettél, 
Kinek teljességgel nem kellettél.
321:5.
Már megítélted szegény lelkem perét, 
Rám árasztottad szerelmed tengerét; 
Végét nem érem én e mélységnek, 
Angyalok is csak rebegnek ennek: 
Ó, nagy szeretet, melyhez hasonló nincs!
Ha lett volna még Istennél nagyobb kincs, 
Nem tartózkodott volna iránta; 
Ez volt a legtöbb: nékem ezt szánta.
321:6.
E kedves vendéget már mint fogadjam? 
Dávid fiának immár mimet adjam? 
Ha nincs a vendégházakban helyed, Imhol
van szívem, itt hajtsd le fejed. Hagyd ott a 
barmot, jászolt és istállót, 
Hadd nyerjelek meg, mennyből hozzám 
szállót!
Itt szállj, galambom, karjaim készek, 
E száraz fán vár egy üres fészek.
321:7.
Kereslek, Uram, engem te is keress; 
Szeretlek, tudod, ó hát te is szeress!
Tedd egy szívvé szívemet szíveddel, 
Ejts rabul engem hívó szemeddel. 
Vonj, hogy Atyádhoz általad mehessek, Élj 
bennem, benned hogy én is élhessek! Ó, 
Uram, tőled hová mehetnék? Elveszném, 
tiéd ha nem lehetnék.
322:1.
E világot, bár ez bűnt tett, 
Az Isten úgy szerette, :/: 
Hogy kibocsátani kész lett 
Önnön Fiát érette. 
Emberek, az Úrnak kedve 
Nincsen halálotokba’, 
Ó, angyalok, legörbedve 
Nézzetek e titokba:
322:2.
Ím, az Atya kebeléből 
Leszáll ama Szerelmes, :/: 
Lesz az ő jó tetszéséből 
Halálig engedelmes. 
Földi szállással váltja fel 
A dicsőségnek helyét, 
De annyi helyet alig lel, 
Ahol lehajtsa fejét.
322:3.
Úr Jézus, lelkemtől kérdem: 
Téged mi indíthatott, :/: 
Hogy értünk, kikben nincs érdem, 
Vállalj ily szolgálatot?
Nem más, hanem az irántunk 
Benned égő szeretet, 
Mely, bár bűnünkkel megbántunk, 
Mégis meg nem hűlhetett.
322:4.
Isten, ha a te kebeled 
Kincsét adtad érettünk, :/: 
Midőn mint pártütők, veled 
Még ellenségeskedtünk: 
Adj meg már Ővele mindent, 
Ami arra szükséges, 
Hogy itt légyen életünk szent, 
S halálunk idvességes.
322:5.
Jézus, felépítetted már 
A mennyeknek országát, :/: 
Hol, aki törvényidben jár, 
Megleli boldogságát. 
Mi, tenéked térdet hajtó 
Híveid, esedezünk: 
Nyíljon meg nékünk az ajtó, 
Vezess be, fogván kezünk.
323:1.
Dicsőség a magas mennyekben
Istennek és ide alatt, 
A földi alacsony helyekben
Békesség és jóakarat! 
Így énekelnek az Istennek 
Az égi karok, buzdítván 
Az élőket, kik örvendeznek, 
Ez éneklést megújítván.
323:2.
Dicsőség, dicsőség az égben 
Istennek, ki úgy szerette 
E világot, hogy szegénységben 
Szent Fiát eleresztette, 
Hogy minket, gyarló halandókat, 
Kiket szomorú fogságba’
Tart vala a bűn, mint rabokat, 
Helyheztessen szabadságba.
323:3.
Ó emberi testbe öltözött 
Jézusunk, lásd, mint gerjedez 
A mi szívünk az öröm között, 
Úgy újul és úgy éledez,
Mint mikor a nap feljöttével, 
Kilövellvén az életet, 
Elűzi az éjjelt s fényével 
Felkölti a természetet.
323:4.
Jővel, fogadd el temagadnak
E szívet és lakozz ebben; 
Ez az, amit adhatnak s adnak 
Híveid legédesdebben
Azért a csuda szeretetért,
Amelyet hozzánk mutattál, 
Midőn a mi, már vesztére tért 
Lelkünkért alászállottál.
323:5.
Hozd el mihozzánk temagaddal
Az isteni békességet; 
Bűnös lelkünknek irgalmaddal 
Nyújts biztatást, reménységet,
Hogy bús háborúnk, amely belől 
Régóta szaggat már és tép, 
Ne kezdődjék elől, meg elől, 
Hanem hallgasson el végkép.
323:6.
Szülj újjá, értünk ma született
Jézusunk, a te lelkeddel 
Ezen a néked szenteltetett 
Ünnepnapon, s kegyelmeddel
Úgy igazgass és bírj bennünket, 
Hogy nyomdokid követhessük, 
És e mi földi életünket 
Mennyeivel cserélhessük.
324:1.
Örvendjetek, keresztyének, 
Nyíljatok meg nyelvek és szívek, :/: 
Az idvesség Istenének 
Mondjatok áldást, minden hívek! 
Felváltatott nagy örömmel 
A haláltól való félelem, 
Mit véghetetlen érdemmel 
Meggyőz az isteni kegyelem.
324:2.
A Megtartó ma született, 
Az örök Isten emberré lett, :/: 
És ma visszaszereztetett 
Az igazság s elvesztett élet. 
Kiküldé szerelmes Fiát 
Istenünk a teljes időben, 
Hogy a kezes a bűn díját 
Fizesse s szenvedje testében.
324:3.
Ó, imádandó titkai 
Ama békesség tanácsának, :/: 
Ó, nagyhatalmú dolgai 
A menny és föld szabad Urának! 
Aki által teremtetett
S lett minden serege az égnek, 
Az Ige testté született, 
Személye az egy Istenségnek.
324:4.
Ennek örülnek az egek, 
A titkok mélységén bámulnak, :/: 
Hirdetik angyal-seregek 
Jézust, s előtte leborulnak. 
A Magasságost tisztelik, 
A földön békességet zengnek,
És ünnepnappá szentelik 
Megjelenését az Istennek.
324:5.
Áldom én is szent nevedet, 
Én királyom, szenteknek szente, :/: 
És vígan ülöm ünneped,
Ó Jézus, Istennek felkentje! 
Magasztalom Felségedet 
És imádlak szent félelemmel, 
De egyszersmind szerelmedet
Megölelem igaz hitemmel.
325:1.
Szívünk vígsággal ma bétölt, 
Mert ígéret szerint felkölt 
Istenfélők számára :/: 
Az igazság fényes napja: 
Újtestámentomnak papja 
Eljött, kit sok szent vára, 
Csillag villog, ragyog már rám, 
melyet Bálám láta régen, 
Fénylik, mint szép nap az égen.
325:2.
Megszáná Isten estünket, 
Felöltözé portestünket,
Mely kegyesség nagy titka! :/: 
Már minket győzni megszűnnek, 
Halál, pokol, ördög, bűnnek, 
Törvénynek átkos volta. 
Mérge, férge nékünk nem árt, 
nem tehet kárt semmiképen: 
Immár meggyőzettek épen.
325:3.
PRÓFÉTA, kinek nincs mása, 
Eljött, hogy népét meglássa, 
Tanítsa, bölccsé tégye; :/: 
A FŐPAP jött, hogy áldozzon,
Nékünk megtisztulást hozzon, 
Világ bűnét elvégye; 
Eljött s meglett A szenteknek, 
felkenteknek fejedelme, 
KIRÁLYA, nagy segedelme. 
325:4.
Emberré lőn Isten Fia, 
Emberekért atyánkfia 
Hogy így ő nékünk lenne. :/: 
Máriától, tiszta szűztől, 
Nem földi, vagy testi tűztől, 
Hogy minket szentté tenne. 
Fényes, kényes Eljövése, 
Születése nem volt néki, 
Bár a menny királyi széki.
325:5.
Légyek benned, te énbennem, 
Jézus, engedj hozzád mennem, 
Ha e is hozzám jöttél; :/:
Adjad: légyek a te híved, 
Essék meg rajtam hű szíved,
Ha kegyelmedbe vettél, 
Mert nincs más kincs, Mely hívekkel, 
bús szívekkel jól tehetne,
Boldogságot szerezhetne.
326:1.
Dicsőség mennyben az Istennek! :/: 
Dicsőség mennyben az Istennek! 
Az angyali seregek :/: 
Vígan így énekelnek: 
Dicsőség, dicsőség Istennek!
326:2.
Békesség földön az embernek! :/: 
Békesség földön az embernek, 
Kit az igaz szeretet :/: 
A Jézushoz elvezet, 
Békesség, Békesség Embernek!
326:2.
Dícsérjük a szent angyalokkal, :/: 
Imádjuk a hív pásztorokkal 
Az isteni gyermeket, :/: 
Ki minket így szeretett, 
Dícsérjük, imádjuk és áldjuk!
326:4.
Ó Jézus! ne vess meg bennünket, :/: 
Hallgasd meg buzgó kérésünket! 
Jászolodnál fogadjuk, :/: 
Hogy a vétket elhagyjuk, 
Ó Jézus, ne vess meg: Hallgass meg!
326:5.
Dicsőség az örök Atyának :/: 
És értünk született Fiának, 
Mindkettő Szent Lelkének, :/:
Áldások kútfejének: 
Dicsőség, dicsőség Istennek!
327:1.
Ó, jöjjetek, hívek ma lelki nagy 
örömmel, 
A jászolhoz Betlehembe jöjjetek el!  
Megszületett az angyalok királya:
Ó, jöjjetek, imádjuk, Ó, jöjjetek, 
imádjuk, 
Ó, jöjjetek, imádjuk az Úr Krisztust!
327:2.
Az életnek szent Ura, dicsőség Királya
Itt fekszik a jászol mélyén nagy 
szegényen.
Nagy dicsőséges, szent és örök Isten! 
Ó, jöjjetek, imádjuk, Ó, jöjjetek, 
imádjuk, 
Ó, jöjjetek, imádjuk az Úr Krisztust.
327:3.
Ti angyali lelkek, ma zengjetek az 
Úrnak 
És vígadva örvendjetek, buzgó hívek! 
A magas mennyben dicsőség Istennek! 
Ó, jöjjetek, imádjuk, Ó, jöjjetek, 
imádjuk, 
Ó, jöjjetek, imádjuk az Úr Krisztust.
327:4.
Úr Jézus, ki ez napon érettünk születtél, 
Csak tégedet illet szívünk tisztelete! 
Isteni Gyermek, testet öltött Ige! 
Ó, jöjjetek, imádjuk, Ó, jöjjetek, 
imádjuk, 
Ó, jöjjetek, imádjuk az Úr Krisztust!
328:1.
Jöjjetek Krisztust dícsérni, 
Bízó szívvel hozzá térni, 
Énekekkel zengve kérni, 
Krisztus népe, jöjjetek.
328:2.
Bűn, pokol már búban éljen,
Ördögöt hadd ölje szégyen, 
Üdvösségünk szent ölében 
Már levetjük mind a bút.
328:3.
Küldte Őt az Úr kegyelme 
Öröklétre, győzelemre,
Hogy szívünket felemelje
Boldogságos ég felé.
328:4.
Irgalommal szánva minket,
Nagy jósága ránk tekintett,
S ördögcsalta bús szívünket 
Mennymagasból látni jött.
328:5.
Áldott óra, boldog óra, 
Nagy hitünknek meghozója, 
Ajkunk zengő hálaszóra 
Nyílik, édes Jézusunk.
328:6.
Jászol-ölben drága gyermek,
Ég felé vigyen kegyelmed,
Hol dícsérve énekelnek
Édes hangú angyalok.
329:1.
Itt állok jászolod felett, 
Ó Jézusom, szerelmem, :/: 
Eljöttem, elhoztam neked,
Amit kezedből nyertem; 
Vedd elmém, lelkem és szívem, 
Hadd adjam néked mindenem, 
Hogy kedves légyek néked!
329:2.
Nem éltem még e föld színén: 
te értem megszülettél; :/: 
Még rólad mit sem tudtam én: 
tulajdonoddá tettél; 
Még meg sem formált szent kezed, 
Már elválasztál engemet, 
Hogy társam légy e földön.
329:3.
Halálban, éjben vártam én: 
fölkelt a nap rám véled, :/: 
Terólad ömlik rám a fény: 
a béke, boldog élet:
A lélek ékességei, 
Belőlük hitnek mennyei 
Szép tisztasága árad.
329:4.
Csak nézlek boldog szívvel
és nem győzlek nézni téged, :/: 
Szóm és erőm mind oly kevés, 
hogy elmondhassa néked: 
Bár felfoghatna tégedet  
Az emberszív és ismeret, 
Hogy megfejthesse titkod!
329:5.
Megváltóm, egy kérésemet 
nem vetheted meg nékem: :/: 
Hogy szívem mélyén tégedet
hordozhatlak, remélem, 
És bölcsőd, szállásod leszek; 
Jővel hát, tölts el engemet 
Magaddal: nagy örömmel!
330:1.
Örvendezzen már e világ, 
Légyen mindenben vígasság, 
Mert Krisztus mindenért váltság, 
Világ bűnéért orvosság.
330:2.
Zakariás szent próféta 
Már ezt régen megmondotta: 
Örvendezz, Sion leánya, 
És örülj nagy vigasságba’!
330:3.
Ne félj, mert íme örömed: 
A te királyod jő neked; 
Szamár vemhén telepedett,
Mutatván nagy szelídséget.
330:4.
Véle vagyon istensége, 
Mondhatatlan nagy kegyelme, 
Jóvolta, idvezítése, 
Mert ő mindeneknek feje.
330:5.
Elöl s utol nagy serege 
Szentlélek teljességében 
Hozsánnát kiált a mennybe, 
Dávid fiának örömben.
330:6.
Némelyek ruházatjokkal,
Krisztus útját méltósággal, 
Mások hintik zöld ágakkal: 
Királyt tisztelnek azokkal.
330:7.
Mi is azért királyunknak, 
Menjünk elébe Urunknak; 
Vigyünk szép pálmaágakat: 
Hitünk győzedelmes voltát.
330:8.
Dicsőség Atyánknak mennyben, 
Mi királyunknak akképen
Szentlélekkel egyetemben 
Mostan és minden időben.
331:1.
A nagy király jön: Hozsánna! Hozsánna! 
Zeng e kiáltás előtte, utána; 
Zöld ágakat szeldelnek útjára, 
Békességet hoz népe javára. 
Áldott, aki jött az Úrnak nevébe’ 
Általa léptünk az Isten kedvébe; 
Békesség ott fenn a mennyországban, 
Áldott az Isten a magasságban!
331:2.
Ó szentegyház, hívek boldog országa! 
Mily édes ez a Jézus királysága!
Szelíd, szegény ez és alázatos, 
De nagy hatalmú és csodálatos. 
Igaz ez és a bűnből szabadító, 
A bűnt, halált és népeket hódító; 
Vasvesszővel bírja ellenségét, 
De szelíden őrzi örökségét.
331:3.
Jézus király és magát annak vallja,
De hogy királlyá tegyék, nem javalja; 
Sőt, noha Isten, Sion királya: 
Lett az időben szolgák szolgája. 
Jön szamárháton alázatossággal, 
Aki pedig bír az egész világgal; 
Nem jön királyi fényes bíborban, 
Nem fegyverekkel zörgő táborban.
331:4.
Ó édes Jézus, Atyádnak szent Fia!
Ó, Isten, néped kegyelmes királya! 
Vezéreld jóra egész éltünket, 
Tégy tulajdon népeddé bennünket. 
Légy segítségül, ki a magasságban 
Ülsz drága véreden szerzett országban; 
Tégy engedelmes, hű polgárokká 
S nyert kincseidben birtokosokká.
331:5.
Hogy csak a Jézus és az ő szent Atyja 
Törvénye légyen és szent akaratja 
Cselekedetink zsinórmértéke: 
Áldott királyunk királyi széke 
Hű szíveinkben légyen felemelve, 
És hűségére életünk szentelve; 
Tégyen méltóvá a Jézus vére 
A boldog lelkek lakóhelyére.
332:1.
Jézusom, imádjuk szent nevedet, 
Áldjuk erős szerelmedet, 
Aki öröktől fogva szerettél, 
Bűnünkért emberré lettél,
A büntetést kiálltad helyettünk, 
És meg is haltál érettünk.
332:2.
A mindennel bíró szegénnyé lett; 
Küszködik az örök élet 
A rettentő halál fájdalmival, 
Harcol kemény kínjaival: 
Halála nemétől iszonyodik, 
Vért izzad és szomorkodik.
332:3.
Ím kiadá Isten édes Fiát, 
Hogy fizesse a bűn díját, 
És minden bűnt magára vállala 
Az, aki bűnt nem tud vala; 
Ki által ég és föld formáltatik, 
Emberek által kínzatik.
332:4.
Aki fog ítélni mindeneket, 
Holtakat, eleveneket, 
Azt most halandó bírák büntetik, 
A halálra ítéltetik. 
Felbomol a természetnek sora: 
Meghal az életnek Ura.
332:5.
Bújj el és rejtsd el tekintetedet, 
Fényes nap: aki tégedet 
Teremtett, szenved: testbe öltözött 
Isten függ az ég s föld között!
Föld, rendülj, és sírt készíts testének, 
Ennek az Isten Szentjének.
332:6.
Ó, isteni végtelen szeretet! 
Ímé, mivel nem lehetett 
Más mód, hanem ártatlannak kellett 
Szenvedni a bűnös helyett: 
Hogy én lehessek újra ártatlan, 
Meghalt ím a Halhatatlan.
332:7.
Ez tészi végtelen érdeművé, 
Győzhetetlen erejűvé 
Azt az embertől ki nem telhetett, 
De Istentől rendeltetett 
Teljes elégtételt, mely bűnünket, 
Elveszi büntetésünket.
332:8.
Nyerj nékünk is, Jézus, érdemeddel, 
Véres elégtételeddel, édes Atyádtól, 
A megbántatott Istentől bűnbocsánatot; 
Társaidnak híveidet vedd be 
Mennyei örökségedbe.
333:1.
Buzdítsd fel Uram, lelkemet,
Hogy dicső fejedelmemet, 
Kit, míg a mérték bételt, 
Sok szenvedés felszentelt, 
Kísérjem a Golgotára, 
Hol igazságod oltára, 
De a körül kegyelmednek 
Jó illatjai terjednek.
333:2.
Te, kit az égből lehallott 
Szó Isten fiának vallott, 
Melyet megerősítél, 
Mikor csudákat tettél: 
Rád nem jöhetett a vádban, 
Hogy álnokság volna szádban;
Nem vala több célod ennél, 
Hogy széjjel járván, jót tennél.
333:3.
Mégis, mint egy nyilvánlévő 
Hitető, vagy gonosztévő, 
Halálra kerestetel, 
Törvénybe idéztetel. 
Ellened az ütött pártot, 
Ki veled egy tálba mártott, 
Árát felvette vérednek, 
Már utánad leselkednek.
333:4.
Sőt kiment a szentencia, 
Hogy vagy a halálnak fia; 
A töviskoronával 
S a megátkozott fával, 
Amelyet válladra tőnek, 
A feszítők előjőnek; 
Vernek és csúfolnak egyre, 
Míg kivezetnek a hegyre.
333:5.
Itt tested dárdával szúrva, 
Kezed, lábad szeggel fúrva, 
Végig a magas kereszt 
Oldalain vért ereszt, 
Míglen, lehajtván fejedet, 
Atyádnak ajánlt lelkedet 
Kiadod, leírhatatlan 
Kínok között, ó ártatlan.
333:6.
Már ezt a nap sem állhatja,
Megsötétül ábrázatja; 
Hát én rád hogy nézhetek? 
Ó, Megváltóm, reszketek, 
Mert a világ bűne terhét, 
Melyet most a bíró rád vét, 
Sokkal neveltem éltemben: 
Te szenvedsz az én képemben.
333:7.
Uram, e szent vért tekintsd meg. 
Lelkem ez által tisztítsd meg; 
Ne legyek én átkozott, 
Ha kezesem áldozott!
Én ez oltárt megölelem, 
Ha szorongat a félelem, 
Biztatásomat halálom 
Óráján ebben találom.
334:1.
Ó Isten, ki a törődött 
Szívet meg nem utálod, :/: 
Sőt a bánatból ejtődött 
Könnyeket megszámlálod: 
Kedveljed érzésimet 
És elmélkedésimet, 
Melyek szívemben támadnak 
Halálán te szent Fiadnak.
334:2.
Mint sír a kertben magában,
Mint küszködik a harccal, :/: 
Mely a sötét éjszakában 
A földre ejti arccal, 
Hol kínjait lelkében 
Érezvén és testében, 
Vércseppel verejtékezik, 
Elalél és csüggedezik.
334:3.
De új erőt vesz magának, 
Lelkét megbátorítja, :/: 
Mint a vitéz, ha harcának 
Kezdete tántorítja. 
Az eláruló csókra 
Önként megy a kínokra 
A fegyverekbe öltözött 
Vérengző kísérők között. 
334:4.
A bíró bár megismeri, 
Hogy ő vétkét nem látja, :/: 
Elereszteni nem meri, 
Ostor alá bocsátja. 
Látja a nép véresen, 
Nincs szíve, mely megessen, 
Fakad ily gyilkos lármára: 
Feszítsd, feszítsd fel a fára!
334:5.
Függ már a fán kiterjesztett 
Kezekkel felszegezve, :/:
A föld testéből eresztett 
Vérrel van béfedezve. 
Elalélván végtére 
A kínok érzésére, 
Meghal, Atyjához sóhajtva, 
Fejét keresztjére hajtva.
334:6.
Ó, kínok közt elenyészett 
Megváltóm a keresztfán! :/: 
Téged az egész Természet 
Búslakodva sirat s szán. 
Reng a föld alkotmánya, 
A holtakat kihányja; 
A fényes nap is bújába’, 
Borul sötét éjszakába.
334:7.
Elhal én bennem is a szív 
Ez iszonyú látásra, :/: 
Bánatba merült lelkem hív 
Bűneimért sírásra, 
Mert tudom, hogy helyettem, 
Ki sokképen vétettem, 
Szenvedéd a vereséget, 
Mely így vet éltednek véget.
334:7.
Elhal én bennem is a szív 
Ez iszonyú látásra, :/: 
Bánatba merült lelkem hív 
Bűneimért sírásra, 
Mert tudom, hogy helyettem, 
Ki sokképen vétettem, 
Szenvedéd a vereséget, 
Mely így vet éltednek véget.
335:1.
Ó, ártatlanság Báránya, :/:
E világnak ki vagy ára, 
Megtartója, táplálója, 
Áldott légy, egek királya!
335:2.
Hogy érdemlettük ezt tőled, :/: 
Hogy mi értünk ezt felvégyed? 
Hogy szent tested vereséget, 
Szenvedjen ennyi sérelmet?
335:3.
Bár tiszta ártatlanság vagy, :/: 
Káromlónak is mondanak, 
Ámde te mégis vesztegelsz, 
Ily hamis vádra nem felelsz.
335:4.
Mivelhogy Isten fiának, :/: 
Mondod magad Messiásnak: 
Káromlónak elneveznek,
Nem hisznek téged Istennek.
335:5.
Áldott légy ezért, Jézusunk, :/: 
Édes megváltó Krisztusunk, 
Fő tanítónk és orvosunk, 
Megszabadító Királyunk!
336:1.
Dícsérd lelkem Istenedet, 
Ki úgy szeretett tégedet, 
Hogy szent Fia kínt szenvedett,
Éretted megfeszíttetett.
336:2.
Keresztfán bűnödért hala, 
Ő szent vérével áldoza, 
Halál tőriből oldoza, 
Pokoltól megszabadíta.
336:3.
Mert az Isten őtet tevé, 
Ki bűnt nem tud vala, bűnné, 
Hogy mi lennénk ő általa 
Az Istennek igazsága.
336:4.
Nem vala néki formája, 
Sem szép ékes ábrázatja; 
Testét vereségnek adta, 
Gyalázattól el nem vonta.
336:5.
Emberek között nem kedves, 
Megvettetett és beteges, 
Sok kínokkal rettenetes, 
Szörnyű fájdalmakkal teljes.
336:6.
Oly lett, mint ki előtt magát, 
Ember elrejti orcáját, 
Mert semminek ítéltetett, 
Csúf-beszéddel illettetett.
336:7.
Azt alitották jóllehet, 
Hogy Istentől megveretett, 
De a mi betegséginket, 
Ő viselte sérelminket.
336:8.
Midőn megostoroztatott, 
Sebeivel meggyógyított, 
A mi sok álnokságinkért, 
Megrontatott bűneinkért.
336:9.
Mi, mint juhok, elszéledtünk, 
A bűn útján eltévedtünk: 
Büntetését bűneinknek, 
Szenvedte nagy vétkeinknek.
336:10.
Noha ő nem cselekedett 
Semminémű hitlenséget, 
Álnokság szájában nem volt, 
Bűn benne nem találtatott:
336:11.
Mint a bárány, olyanná lett, 
Mely mészárszékre vitetett, 
S mint juh, őtet nyírők előtt: 
Megnémult, szája veszteglett;
336:12.
Érettünk káromoltatott,
És méreggel itattatott, 
Szörnyen megostoroztatott, 
Ruhája sorsra osztatott.
336:13.
És verejtékezett vérrel, 
Koronáztatott tövissel, 
Által veretett dárdával, 
Így kiált fel nagy felszóval:
336:14.
Én Istenem, én Istenem! 
Miért hogy elhagyál engem? 
Kezedbe ajánlom lelkem,
Immár letészem életem.
336:15.
A mennyei magas égben 
Istennek dicsőség légyen, 
Ki szent Fiát küldé értünk,
Hogy Megváltónk lenne nékünk.
337:1.
Paradicsomnak te szép élő fája, 
Ó, kegyes Jézus, Istennek Báránya, 
Te vagy lelkünknek igaz  Megváltója, 
Szabadítója.
337:2.
Értünk egyedül szörnyű kínt szenvedtél, 
Megfeszíttetvén, töviset viseltél, 
Mi bűneinkért véreddel fizettél
És megölettél.
337:3.
Csudánkra vannak a te szép gyümölcsid, 
Nagy kínjaid közt való szent beszédid, 
Kiket keresztfán szóltál, szent mondásid, 
Hét szép szavaid.
337:4.
Első szódban így könyörgél Istennek: 
ATYÁM, BOCSÁSD MEG BŰNÖKET 
EZEKNEK, MERT NEM TUDJÁK ŐK 
MOST, MIT CSELEKESZNEK, 
Kegyetlenkednek.
337:5.
Lőn második szód a szegény tolvajhoz, 
Bűnén kesergő s törődő latorhoz, 
Mondván: 
VELEM LÉSSZ MA 
PARADICSOMBAN, 
SZENT ORSZÁGOMBAN.
337:6.
Keserves szívű szentséges anyádnak, 
Harmadik szódat nyújtád Máriának, 
És ugyanakkor szóltál szent Jánosnak, 
Mondván azoknak:
337:7.
ÍMHOL AZ ANYÁD, kedves 
tanítványom, 
ÍMHOL A FIAD, ASSZONY, már 
ajánlom, 
Gyámolítódul ezt a Jánost hagyom, 
Kegyesen adom.
337:8.
Ártatlan Bárány, keserűségedben, 
Negyed szód ez lőn nagy kísértetedben: 
ÉN ISTENEM, ÉN ISTENEM, 
ÜGYEMBEN MIÉRT HAGYÁL EL?
337:9.
Jövendölések mind beteljesedvén, 
És minden dolgok már elvégeztetvén, 
Mondád ötödször: SZOMJÚHOZOM 
igen, Szíved epedvén.
337:10.
Mikoron, Uram, a mérget elvévéd, Ottan 
hatodszor mondál ilyen igét: 
Bételjesedett és ELVÉGEZTETETT 
Váltságnak dolga.
337:11.
Reád érkezvén a szomorú halál, 
Hetedszer ily szót s imádságot mondál: 
ATYÁM, KEZEDBE TÉSZEM LE 
LELKEMET, Én életemet.
337:12.
Édes Jézusunk, szenteld meg lelkünket, 
Hogy mi is megbocsáthassuk bűnüket 
Mindeneknek, kik ellenünk vétettek
És elestenek.
337:13.
Adjad, hogy mi is értük könyörögjünk, 
Téged követvén, szívből esedezzünk, 
Hogy sok szentekkel tehozzád 
mehessünk,
Idvezülhessünk.
337:14.
A pályafutást mi is elvégezvén, 
Lelkünket ajánlhassuk szent kezedben; 
Mint megváltottak, mondhassuk nagy 
szépen 
Éltünk végében:
337:15.
Hála légyen a mennybéli Istennek, 
Ki megváltója lőn bűnös embernek, 
És megszerzője szent békességünknek: 
Idvességünknek.
338:1.
Lelki próbáimban, Jézus, légy velem,
El ne tántorodjék tőled életem. 
Félelem ha bánt, vagy nyereség kísért, 
Tőled elszakadnom ne hagyj semmiért.
338:2.
Ha e világ bája engem hívogat, 
Nagy csalárdul kínál hitványságokat: 
Szemem elé állítsd szenvedésidet, 
Vérrel koronázott, szent keresztedet.
338:3.
Tisztogass bár bajjal olykor engemet: 
Kegyelmeddel szenteld szenvedésemet; 
Bár e test erőtlen: te oltárodon 
Keserű pohárral, hittel áldozom.
338:4.
Ha halálra válik testem egykoron: 
Ragyogjon fel lelked e hitvány poron; 
Ama végső harcon rád bízom magam: 
Örök hajlékodba fogadj be, Uram!
339:1.
Jézus, Istennek Báránya, 
Kínjaidat ég s föld szánja. 
A nap, a nap sötétté változik, 
A föld, a föld reng és ingadozik.
339:2.
Hegyek, halmok süllyedeznek, 
A kősziklák repedeznek, 
Holtak, holtak Sírból feltámadnak, 
A szent, a szent Városban jelt adnak.
339:3.
Íme, a templom kárpitja 
Kettéhasad és megnyitja
Helyét, helyét A szentek szentének, 
Jelét, jelét Jehova frigyének.
339:4.
Mindezekből, ó, mit értsünk? 
És szívünkbe vajh’ mit véssünk? 
Isten, Isten Végtelen kegyelmét, 
Hozzánk, hozzánk Csuda nagy 
szerelmét.
339:5.
Fiát a szeretet Atyja 
Kereszt kínjaira adja, 
Értünk, értünk Hogy eleget tégyen, 
Urunk, urunk S üdvözítőnk légyen.
339:6.
Köztünk van a Szentek Szentje: 
A híveknek ezt jelentse 
Az ép, az ép Kárpit hasadása, 
Földig, földig Kettéhasadása.
339:7.
Jézus, ki értünk szenvedtél, 
Hogy éljünk, halálra mentél: 
Néked, néked Szívből hálát adunk, 
Holtig, holtig Híveid maradunk.
340:1.
Te drága Jézus, mi történt tevéled, 
Hogy oly keményen sújt a zord ítélet?
A szörnyű vétket el mivel követted? 
Mi volt a tetted?
340:2.
Megostoroznak, tövissel csúfolnak, 
Arcodba vágnak, gúnyolódva szólnak, 
Epét ecettel kínálgatni mernek, 
Keresztre vernek.
340:3.
Mondd, ennyi kínnak mi az eredetje? 
Jaj, vétkeimmel vertelek keresztre! 
Amit Te szenvedsz, Jézus, én okoztam, 
Fejedre hoztam.
340:4.
S mily büntetés, mit a világ Reád mért? 
A jó nyájőrző szenved a juháért; 
A bűnért, melyet szolgák elkövettek, 
Az Úr fizet meg.
340:5.
Meghal a jó, ki hűség volt s alázat,
Az él, ki Isten bántására lázadt; 
A vétkes ember sértetlen, s bilincsben 
Ott áll az Isten.
340:6.
Ó mérhetetlen szeretet, csodás hit, 
Amely a kínok zord útjára rávitt! 
Én vigadozva élek és örömben, 
Te kín-özönben.
340:7.
Ó nagy Királyom, minden kor Királya, 
Hűségedet hogy hirdethesse hála? 
Nincs emberszív, melyben tanács 
fakadhat: 
Néked mit adhat?
340:8.
Ha trónusodnál, Jézusom, Vezérem, 
Fejem ragyogva fürdik majd a fényben: 
Énekelek, hol szentül zeng az ének, 
Dícsérve Téged.
341:1.
Ó Krisztusfő, te zúzott, 
Te véres szenvedő, :/: 
Te töviskoszorúzott 
Kigúnyolt, drága fő, 
Ki szépség tükre voltál, 
Ékes, csodás remek, 
De most megcsúfolódtál: 
Szent fő, köszöntelek!
341:2.
Ékességed, te drága, 
Melytől máskor szepeg :/: 
Világ hatalmassága, 
Köpés mocskolta meg. 
Milyen halványra váltál! 
Szemed fényét, amely 
Szebb volt minden sugárnál, 
Ki rútította el?
341:3.
Mind, ami kín s ütés ért, 
Magam hoztam Reád; :/: 
Uram, e szenvedésért 
Lelkemben ég a vád. 
Feddő szót érdemelve 
Itt állok én, szegény, 
S kérlek, lelked kegyelme 
Sugározzék felém.
341:4.
Itt állok - ó, ne vess meg -
A gyötrelmek helyén; :/: 
Amíg ki nem hűl tested, 
El nem mozdulok én. 
S ha életed kilobban, 
Alácsuklik fejed, 
Ölemben és karomban 
Lesz nyugtató helyed.
341:5.
Ó légy érette áldott, 
Jézus, Egyetlenem, :/: 
Hogy szörnyű kínhalálod 
Nagy jót akar velem. 
Add, hogy  hódolva híven 
Tőled ne térjek el, 
S ha hűlni kezd a szívem, 
Benned pihenjek el.
341:6.
Mellőlem el ne távozz, 
Ha majd én távozom; :/: 
A kínban, mit halál hoz, 
Állj mellém, Jézusom. 
Ha lelkem félve reszket, 
S rettent a meghalás, 
Nagy kínod és kereszted 
Legyen vígasztalás.
341:7.
Légy pajzsom és reményem, 
Ha kétség látogat, :/: 
Véssem szívembe mélyen 
Kereszthalálodat. 
Rád nézzek, Rád szünetlen, 
S ha majd szívem megáll, 
Öleljen át a lelkem –
Így halni: jó halál.
342:1.
Jézus, világ megváltója, 
Üdvösségem megadója, 
Megfeszített Isten Fia, 
Bűnömnek fán függő díja: 
Jézus, engedd hozzád térnem, 
Veled halnom, veled élnem.
342:2.
Szent kereszteden kereslek, 
Szomorú szívvel szemléllek, 
Mert így gyógyulást reménylek: 
Moss meg szent véredben s élek. 
Jézus, engedd hozzád térnem, 
Veled halnom, veled élnem.
342:3.
E keresztről, én Reményem, 
Tekints reám szerelmesen, 
Épen téríts hozzád engem, 
Mondván: ”bűnöd megengedtem”.
Jézus, engedd hozzád térnem, 
Veled halnom, veled élnem.
342:4.
Ne gerjedezz vétkem ellen,
Sőt véreddel kegyelmesen, 
Ily mocskos beteget, híven 
Moss meg, s bűntől üres lészen. 
Jézus, engedd hozzád térnem, 
Veled halnom, veled élnem.
342:5.
Engem ily nagy szerelmedből, 
Végy hozzád szent kegyelmedből, 
Vegyek erőt keresztedből, 
És végbúcsút bűneimtől. 
Jézus, engedd hozzád térnem, 
Veled halnom, veled élnem.
342:6.
Ajánlom magamat néked: 
Sebeidben szívemet vedd; 
Ó, nyíljál fel, piros forrás, 
Mert nagy bennem rád a vágyás! 
Jézus, engedd hozzád térnem, 
Veled halnom, veled élnem.
342:7.
Ez keserves halálodért, 
Melyet felvettél éltemért, 
Vedd szívemet mindezekért, 
Megérdemlett jutalmadért. 
Jézus, engedd hozzád térnem, 
Veled halnom, veled élnem.
342:8.
Nyílj fel, édes szív rózsája, 
Jó illatú violája, 
Hogy lehessen maradása 
Szívemnek, s benned lakása. 
Jézus, engedd hozzád térnem, 
Veled halnom, veled élnem.
342:9.
Engem, bűnöst, kérlek, ne hagyj, 
Halál rabját, kínra ne adj; 
Sőt, ha eljő majd halálom: 
Szent jobbodra engedj állnom. 
Jézus, engedd hozzád térnem, 
Veled halnom, veled élnem. 
343:1.
Ó Krisztus, láttam szenvedésed, 
S borzongásom véget nem ért, 
Jaj, hogy halálkín lett a részed 
Érettem, árva bűnösért.
343:2.
A természet velünk zokogja 
Halálodért fájdalmait, 
Elbújt a nap, gyászukba rogyva 
Siratnak választottaid.
343:3.
Szent áldozat, tedd, meg ne szűnjünk 
Kereszten látni tégedet!
Szent véred mossa csak le bűnünk, 
Lelkünk előtt az tár eget. 
343:4.
Jóságod mély és mély a hála, 
Amellyel hozzád fordulunk; 
Bűnünkért mentél kínhalálba, 
Egyetlen Megváltó Urunk.
344:1. 
Királyi zászlók lobognak, 
Fénylik titka keresztfának; 
Az élet ottan halni tért, 
Holtával nyervén drága bért.
344:2. 
Átverve szeggel tagjai, 
És kinyújtva szent karjai; 
Idvességünknek ára lett,
Bűnünkért ő tett eleget.
344:3. 
Dávidnak bétölt írása, 
Minden népeknek mondása: 
Isten, kit felfeszítetek, 
Úr lesz e fán felettetek.
344:4. 
Légy áldott, oltár s áldozat, 
Mellyel Krisztusunk áldozott: 
Holton az élet elesett, 
S holtával adott életet.
344:5. 
Élő kútfő, Szentháromság! 
Téged áldunk, legfőbb Jóság! 
Kérünk: a kereszt győzelmét, 
Közöljed vélünk érdemét!
345:1.
Ím nagy Isten, most előtted szívem 
kitárom, 
Menedékem nincs sehol a földi határon; 
Ha te nem jössz bánatomra bíztató 
szóval, 
Italom könny, a kenyerem keserű sóhaj.
345:2.
Ha a világ nem tudná is számos 
bűnömet, 
Teelőled elrejtenem semmit sem lehet; 
Látja Lelked minden bűnöm, melynek 
átka sújt: 
Vedd le rólam, ó, Úr Isten, vedd le ezt a 
súlyt!
345:3.
Jézusomra föltekintek a kereszt alatt, 
Nincs szívemnek nyugodalma vétkeim 
miatt; 
Ó, ne büntesd, Uram, azt, kit megtört a 
bánat: 
Szálljon reám irgalmadból béke, 
bocsánat!
345:4.
Szent Fiadért, ki engemet vérén megváltott, 
Hallgass meg, ha bűnbánattal hozzád kiáltok! 
Vígaszoddal térj kegyesen beteg szívemhez, 
Hozzád térő gyermekednek, Atyám, kegyelmezz!
346:1.
Győzhetetlen én kőszálom, 
Védelmezőm és kővárom, 
A keresztfán drága áron 
Oltalmamat tőled várom.
346:2.
Sebeidnek nagy voltáért, 
Engedj kedves áldozatért, 
Drága szép piros véredért, 
Kit kiöntél ez világért.
346:3.
Reád bíztam én ügyemet, 
Én Jézusom, én lelkemet, 
Megepedett bús szívemet, 
Szegény árva bús fejemet.
346:4.
Irgalmazz meg én lelkemnek, 
Ki vagy ura mennynek, földnek, 
Könyörgök csak Felségednek, 
Én megváltó Istenemnek.
346:5.
Mutass, Jézus, kies földet, 
Lakásomul adj jó helyet, 
Ez életben csendességet, 
Jövendőben idvességet.
347:1.
Jézus, ki a sírban valál, 
Általad megholt a halál, 
Az élet pedig feltámadott, 
Mert szent tested meg nem rothadott.
Él a Jézus, a mi fejünk, 
Keresztyének, énekeljünk, 
Ülvén húsvét ünnepeket, 
Új győzedelmi éneket.
347:2.
Hol van, koporsó, hatalmad? 
Elveszett nyert diadalmad.
Hová lőn, ó, halál, a fúlánk, 
Melyet fensz már régóta reánk? 
Már nem rettegünk miatta, 
Mert Jézus meghódoltatta 
Ama félelmek királyát, 
Megnyitván sírjának száját.
347:3.
Nincs már szívem félelmére 
Nézni sírom fenekére, 
Mert látom Jézus példájából, 
Mi lehet a holtak porából. 
Szűnjetek meg, kétségeim, 
Változzatok félelmeim, 
Reménységgé s örömökké, 
Mert nem alszom el örökké.
347:4.
Sőt hiszem, hogy e tört cserép 
Edény leend még egyszer ép, 
És tetemim megépíttetnek, 
Bár veséim megemésztetnek. 
Gyalázat elvettetésem, 
De pompás lesz kikelésem, 
Új eget látván ezekkel 
Az újra megnyílt szemekkel.
347:5.
Jézus, segíts engem ebben, 
Hogy éltem folyjék szentebben, 
És hogy ne menjek ítéletre, 
Támassz fel engem új életre. 
A te lelkednek ereje
Az új életnek kútfeje; 
Hogy hát legyek élő személy, 
Lelked által énbennem élj!
348:1.
Örvendezzetek, egek, 
Ti is, földi seregek! 
Mindnyájan örüljetek, 
Vígan énekeljetek, 
Mert Urunk feltámadott, 
Nékünk életet adott.
348:2.
Jézus él, mi is élünk, 
A haláltól nem félünk, 
Mert ő diadalmat vőn, 
Értünk elégséget tőn 
Isteni erejével, 
Hathatós érdemével. 
348:3.
Nékünk megigazulást 
És a bűnből gyógyulást, 
Istennel békességet 
És boldog reménységet 
Nyert feltámadásával, 
Örök igazságával.
348:4.
Előtted arcra esünk, 
S kérünk, édes kezesünk: 
Részeltess halálodnak 
És feltámadásodnak 
Drága érdemeiben, 
Édes gyümölcseiben.
348:5.
Cselekedd Szentlelkeddel, 
Végtelen érdemeddel, 
Hogy új életet éljünk, 
Végre porból felkeljünk 
Örök, nagy boldogságra 
És halhatatlanságra.
349:1.
Jézus meghalt bűneinkért, 
Harmadnap feltámadott; :/: 
Mi megigazulásunkért 
Mindenről számot adott. 
Mennyei szent Atyjának 
És ő igazságának 
A váltságot megfizette 
A bűnösöknek helyette.
349:2.
Életét maga letette 
Önként és jó kedvéből, :/: 
Azt maga ismét felvette 
Isteni erejéből. 
Ó, csudáknak csudája! 
Íme, az Isten fia 
Értem életet áldozott, 
Élővé holtból változott.
349:3.
A meghalt Jézus vére szólt 
Nékünk oly drága dolgot, :/: 
Mert e vér Isten vére volt, 
Bűnt, halált ezzel oldott. 
Vér, melynek nincsen mása, 
Ó, Betlehem forrása! 
Ó, Jézus egy áldozatja, 
Isten gyönyörű illatja!
349:4.
Hogy ez kedves volt Istennek, 
Azt azzal megmutatta, :/: 
Hogy szent testét ő Szentjének 
Sírban soká nem hagyta. 
És a halál kötelét, 
A koporsónak tőrét 
Harmadnap széjjel oldozta, 
Fiát fogságból kihozta.
349:5.
Jézus, én megholt életem, 
Jézus, feltámadásom, :/: 
Benned bűntől mentté lettem, 
Benned igazulásom. 
Ó, adj hát segítséget, 
Lelki elevenséget 
Az első feltámadásra: 
Az új életben járásra.
349:6.
Istenséged megmutatád 
Életedben, holtodban; :/: 
Hatalmasan bizonyítád 
Sírból kiszállásodban. 
Ez isteni erővel 
Jővel, ó, Jézus, jővel! 
Adj új életet s meghalást, 
S majd második feltámadást!
350:1.
Feltámadt a mi életünk, 
Vígan méltó énekelnünk, 
Úr Krisztust dicsérnünk, :/: 
E szent napon is áldanunk, 
Angyalokkal őt imádnunk, 
Mint Urunkat, félnünk, 
Mert őt magasztalják nap, hold s égi 
seregek, 
A mennyei szentek.
350:2.
A földben minden gyökerek, 
Fáknak bimbói terjednek,
Mezők megzöldülnek, :/: 
Ég madarai zengenek, 
Fákon vígan énekelnek,
Szárnyukon repdesnek; 
Minden illatozó fűvek
gyönyörködtetnek, 
Dicséretre intnek.
350:3.
Mert feltámadt ő igazán, 
Angyala jelenté nyilván 
Koporsónak jobbján; :/: 
Tanítványival vígadván megjelent 
Galileában, Pétert vígasztalván: 
Örvendj te, ki voltál gyakran 
bűnért sírásban, 
Alázatosságban.
350:4.
Dicséret a nagy Istennek, 
Életet ki nyert népének, 
A bűnös embernek, :/:
Őt részeltetvén egeknek, 
Gyönyörűségében minden 
Lakóhelyeinek; 
Lelki javaival népét meglátogatja, 
Megtérését várja.
351:1.
Emlékezzünk ez napon 
Urunknak haláláról 
És feltámadásáról, 
Néki adván hálákat:
Irgalmazz nékünk!
351:2.
A Krisztus feltámada 
Nékünk idvességünkre, 
És feltámadásával 
Nékünk hoza életet: 
Irgalmazz nékünk!
351:3.
Ezen mi mind örüljünk,
Az Úr Istent dicsérjük, 
És adjunk nagy hálákat
Édes Idvezitőnknek: 
Irgalmazz nékünk!
351:4.
Krisztus nékünk adaték,
Igaz húsvéti bárány, 
Ki elmosá vérével 
E világnak bűneit: 
Irgalmazz nékünk!
351:5.
Krisztus nagy kint szenvede 
És eltörlé a halált 
Dicső győzedelmével 
Nékünk idvességünkre: 
Irgalmazz nékünk!
351:6.
Hála légyen tenéked, 
Mi édes Idvezitőnk, 
Hogy minket megmentettél 
Minden ellenséginktől: 
Irgalmazz nékünk!
351:7.
Adjad te Szentlelkedet, 
Hogy ezeket hihessük 
És vallhassuk örökké 
Mindeneknek előtte: 
Irgalmazz nékünk!
351:8.
Adjad, hogy feltámadjunk 
Mi is minden bűnünkből, 
És járhassunk előtted 
Új életben örökké: 
Irgalmazz nékünk!
352:1.
Krisztus ím feltámada, 
Nékünk örömet ada, 
Vére reánk árada, 
Haszna rajtunk marada: 
Nyerj irgalmat közbenjáró 
Jézus Krisztus, szent Atyád előtt!
352:2.
Krisztus meghalt bűnünkért, 
Feltámadott éltünkért, 
Mi vigasztalásunkért, 
Megigazulásunkért; 
Nyerj irgalmat közbenjáró 
Jézus Krisztus, szent Atyád előtt!
352:3.
Krisztus kínja érdemünk, 
Szent halála váltságunk, 
Vére ártatlanságunk, 
Felkölte vígasságunk; 
Nyerj irgalmat közbenjáró 
Jézus Krisztus, szent Atyád előtt!
352:4.
Ez az Isten Báránya, 
Váltságunknak aranya, 
Halálunknak halála, 
A kigyónak rontója; 
Nyerj irgalmat közbenjáró 
Jézus Krisztus, szent Atyád előtt!
352:5.
Az ő feltámadása 
Lőn pokolnak romlása; 
Az ő örömmondása 
Lelkünknek vídulása; 
Nyerj irgalmat közbenjáró 
Jézus Krisztus, szent Atyád előtt!
352:6.
Ő megmente bűnünktől, 
A törvénynek átkától, 
Istennek haragjától,
Az ördögtől, pokoltól: 
Nyerj irgalmat közbenjáró 
Jézus Krisztus, szent Atyád előtt!
352:7.
Azért mi is bűnünkből, 
Feltámadjunk vétkünkből, 
E világi kínunkból 
És mi nagy halálunkból;
Nyerj irgalmat közbenjáró 
Jézus Krisztus, szent Atyád előtt!
352:8.
Közbenjáró Krisztusunk, 
Egyetlenegy váltságunk, 
Kérünk, légy mi oltalmunk, 
Hogy végre boldoguljunk; 
Nyerj irgalmat, Közbenjáró 
Jézus Krisztus, Szent Atyád előtt!
353:1.
Krisztus feltámada 
Igazságunkra, 
Utat szerze mennyországra, 
Örök boldogságra.
353:2.
Mind e világ terhét 
Vállára vette, 
A hatalmas Atya Istent 
Értünk megkövette.
353:3.
De lám, ezt nem érti 
A hálátlanság, 
Emberekre honnan szállott 
Ennyi nyomorúság.
353:4.
Azért nem fogadják 
Isten beszédét, 
Jóra intő szent Igéjét: 
Krisztust, idvességét.
353:5.
„Krisztus feltámada”  -
Sokan kiáltjuk, 
De a bűnnek undokságát 
Mi meg nem utáljuk.
353:6.
Tudva, bűnben élünk,
Semmit nem félünk, 
Azért a Krisztus halála 
Nem használ minékünk.
353:7.
Támadjunk fel testben
Azért a bűnből, 
Melyért mi kirekesztettünk 
A nagy dicsőségből.
353:8.
Vegyük nagy jó kedvvel 
Krisztus jóvoltát, 
Atya Isten előtt való 
Kedves áldozatját.
353:9.
Dicsőség mennyégben 
Az Úr Istennek, 
Atya, Fiú, Szentléleknek, 
Mindörökké, Ámen.
354:1.
A Krisztust megfeszíték 
Kegyetlen gonosz népek, 
Ki miértünk születék, 
Mennyből nékünk adaték: 
Kegyelmes Krisztus, 
Irgalmazz nékünk!
354:2.
Halálának utána
Harmadnap feltámada, 
Hogy miértünk meghala, 
Örök halált megrontá. 
Kegyelmes Krisztus, 
Irgalmazz nékünk!
354:3.
Vagyon nagy bizodalmunk, 
Mert mi is feltámadunk, 
Krisztussal uralkodunk, 
Vele együtt vígadunk, 
Kegyelmes Krisztus, 
Irgalmazz nékünk!
354:4.
Reménységünk nagy legyen, 
Hitünk gyümölcsös legyen, 
Más istenünk ne legyen, 
Mely a pokolra vigyen: 
Kegyelmes Krisztus, 
Irgalmazz nékünk!
354:5.
Szálla alá poklokra, 
Sokaknak váltságára, 
Poklot hagyá bánatba', 
Mert nincsen bizodalma, 
Kegyelmes Krisztus, 
Irgalmazz nékünk!
354:6.
Igazságot szeressünk, 
Hamisságot ne tegyünk, 
Szegényeket segéljünk, 
Csak a Krisztusban higgyünk: 
Kegyelmes Krisztus, 
Irgalmazz nékünk!
355:1.
Mély gyászba borult a természet, 
Nap, hold, minden csillagokkal; 
Dél, kelet, észak és enyészet 
Sírt a sok szent asszonyokkal, 
Mikor a Megváltó szenvedett, 
Feszíttetvén keresztfára, 
Mikor meghalt s eltemettetett, 
Hogy lenne váltságunk ára.
355:2.
De e mély gyászos siralomnak 
Vége leve nemsokára, 
És az érzékeny közbánatnak 
Harmadnap lőn véghatára;
Elmúlt a gyász, megszűnt a jajszó, 
Az öröm visszaadatott, 
Hogy hallatott ez angyali szó: 
Nincs itt az Úr, feltámadott!
355:3.
Ó, hát ezen mi is örüljünk 
Az istenfélő hívekkel; 
E feltámadt Úrhoz készüljünk 
Buzgó és kegyes lélekkel; 
Keljünk fel a bűn halálából, 
Akik még abban heverünk, 
Sőt gyarlóságunk mély álmából, 
Uram, költs fel, arra kérünk!
355:4.
Hogy így szent példádat követvén, 
Éljünk új és szent életet; 
Minden bűnünket hátra vetvén, 
Úgy nyerjük meg jó kedvedet; 
Végre rövid életünk után 
Egyességedben lehessünk, 
Az igazság egyenes útján
Szent országodba mehessünk!
356:1.
Felvirradt áldott szép napunk, 
Ma teljes szívvel vigadunk, 
Ma győz a Krisztus, és ha int, 
Rab lesz sok ellensége mind. 
Halléluja!
356:2.
Az ősi kígyót, bűnt, halált, 
Kínt, poklot, szenvedés jaját 
Legyőzte Jézus, Mesterünk, 
Ki most feltámadott nekünk.
Halléluja!
356:3.
Az élet győz, a mord halál 
A prédát visszaadta már, 
Nagy úrságának vége lett, 
Krisztus hozott új életet. 
Halléluja!
356:4.
A nap s a föld s minden mi él,
Ma bút örömmel felcserél, 
Mert a világnak zsarnoka 
Nem kelhet többé fel soha. 
Halléluja!
356:5.
Mi is éljünk vigadva hát, 
Daloljunk szép halléluját, 
Hadd zengje Krisztust énekünk, 
Ki sírból feltámadt nekünk! 
Halléluja!
357:1.
Jézus, én bizodalmam 
És Megváltóm életemben, :/: 
Benned van nyugodalmam. 
Nem kell semmitől rettegnem, 
Halál nagy éjszakája, 
Bár rettentsen fúlánkja. 
357:2.
Jézus, én Megváltóm, él, 
Én is látom az életet; :/: 
Lészek Idvezítőmnél, 
Immár semmi sem rettenthet: 
Ő a Fő, és nem hagyja, 
Hogy elvesszék egy tagja.
357:3.
Reménység kötelével 
Véle már összeköttettem, :/: 
Erős hitem kezével 
Már ő belé helyheztettem; 
El nem szakaszt tőle már 
Sem élet, sem a halál.
357:4.
Földi porból vett porom 
Végre ismét porba tér meg, :/: 
De föltámaszt egykoron 
Megváltóm, hogy véle éljek 
Végtelen dicsőségben: 
Nála lészek mennyégben.
357:5.
Ami fáj itt és sóhajt, 
Az ott lészen dicsőséges; :/: 
Földből szépen ott kihajt, 
Mi itt ínségekkel teljes.
Erőtelenségemet, 
Ott letészem bűnömet.
357:6.
Bátorságban légyetek: 
Jézus hordoz, mint övéit, :/: 
Hát ne keseregjetek: 
Krisztus újonnan megépít. 
Angyalának szavára 
Felkeltek nemsokára.
357:7.
Emeld fel hát lelkedet,
Hagyj el minden földi vágyat; :/: 
Bízd rá arra szívedet, 
Kiből idvességed árad. 
Jézusnál tartsd kincsedet, 
Légyen Jézusé szíved!
358:1.
A Krisztus mennybe felméne, 
Hogy nékünk helyet szerzene, 
Atyjával megbékéltetne, 
Életre bévinne.
358:2.
Ó, mi kegyelmes Mesterünk, 
Emlékezzél meg mirólunk, 
Ki meghaltál volt érettünk, 
Légy jelen mivelünk!
358:3.
Te látod mennyből éltünket 
És nagy keserűséginket;
Vigasztald meg mi lelkünket, 
Hogy higgyünk tégedet.
358:4.
Mert megfogadtad minekünk, 
Hogy léssz örökké mivelünk; 
Adjad Szentlelked minekünk, 
Hogy benned hihessünk.
358:5.
És oltalmazz meg mindentől, 
Szent Atyádnak haragjától, 
Ördögtől és kárhozattól, 
Minden dühösségtől.
358:6.
Tekints nagy gyarlóságinkra, 
E világ csalárdságára; 
Vígy bé a nagy boldogságba, 
Te szent országodba.
358:7.
Egyetemben keresztyének, 
Az Úr Krisztust dicsérjétek, 
Ő néki hálát adjatok, 
Felmagasztaljátok.
358:8.
Dicséret légyen Atyának 
És ő Fiának, Krisztusnak, 
És a mi Vigasztalónknak, 
A Szentháromságnak.
359:1.
Úr Jézus, aki felséggel, 
És dicsőséggel mentél égbe :/: 
És ottan vettél hatalmat, 
Nagy birodalmat, teljességbe: 
Lelkünk áldja istenséged 
És híven téged magasztalunk, 
Bárha nem látunk szemünkkel, 
De hitünkkel megtapasztalunk.
359:2.
Te is e dicsőségedből, 
Szent székedből fordítsd le szemed, :/: 
Erőtlen teremtésidre, 
Híveidre öntsd ki érdemed. 
Mennyben létednek hasznában, 
Javaiban részesekké tégy; 
Szent Atyád előtt érettünk, 
Kik vétettünk, esedezőnk légy.
359:3.
Mivel te utat nyitottál 
És tanítottál mennybe menni, :/: 
Adjad, hogy téged kövessünk,
És siessünk nyomodba’ lenni. 
Segítsd igyekezetünket, 
Vond szívünket temagad után, 
Hogy a te akaratodnak 
S nyomdokodnak járhassunk útján.
359:4.
Míg bujdosunk e pusztában 
S mint hazánkba, az égbe érünk, :/: 
Légy kezesünk, védj bennünket, 
És hitünket neveljed, kérünk, 
Hogy a veszedelmek között 
Megütközött köztünk ne légyen, 
Hitünknek elevenségét, 
Reménységét ne érje szégyen.
359:5.
Majd ha megfutjuk pályánkat, 
Várt pálmánkat a kezünkbe add, :/: 
Lelkünket, ó, szerelmesünk, 
Hű kezesünk, magadhoz fogadd! 
Testünket is emeld végre 
Dicsőségre isteni karral, 
Hol tégedet szemlélhessünk, 
Dicsérhessünk az égi karral.
360:1.
Szent egek, minden boldogok hajléki, 
A nagy király jön, nyíljatok meg néki! 
Nagy oszlopi a levegő égnek, 
Engedjetek Útat e felségnek! 
Aki kezdetben titeket teremtett, 
Aki azt mondá: légyen ég és föld, s lett; 
Aki Igéje a nagy Istennek,
Aki által lettenek mindenek.
360:2.
Ő a békesség örök tanácsában, 
Mint aki legfőbb a váltság titkában, 
Emberré lett a teljes időben, 
A bűn terhét szenvedte testében. 
Meghalt, áldozván halálos kínjával, 
De fel is támadt maga hatalmával; 
Ím, győzedelmes bajnok módjára 
Felmegy és ül szent Atyja jobbjára.
360:3.
Mennybe menése az ember Fiának 
Záloga lelkünk mennyei jussának, 
Melyet szerzett, mint kezes, vérével 
És közöl minden igaz hívével.
Ő emberré, mi atyánkfiává lett, 
Atyjának minket örökösivé tett; 
Maga előttünk mennybe felmene, 
Nékünk is helyet hogy készítene.
360:4.
Ó, kegyes Jézus, idvességünk ára,
Vállalt kezes, ki szent Atyád jobbjára 
Magasztaltattál, te, ki örök, nagy, 
Atyáddal egy és örök Isten vagy: 
Arra szereztél útat érdemeddel, 
Isten Atyánktól nyert örökségeddel, 
Hogy dicsőséged lakóhelyébe 
Mégy könyörülő főpap képébe'.
360:5.
Áldunk s imádunk mindörökké téged 
És dicsőítjük örök istenséged; 
Jó vagy, Uram, te, igen irgalmas, 
Pap és király vagy, kegyes, hatalmas.
A te érdemed a mi nyereségünk, 
Mennybe menésed élő reménységünk, 
Hogy minket is, mint örökségedben, 
Részeltetsz megnyert dicsőségedben.
360:6.
Adjad, Úr Jézus, hogy még e világban 
Sátorozván is, ama mennyországban 
Részt vehessünk, s mint tulajdonunkkal, 
Szentül éljünk mennyei jussunkkal, 
És hogy e földet jó cselekedettel, 
Hálaadással, buzgó tisztelettel, 
Mint lakos társai a szenteknek, 
Pitvarivá tégyük az egeknek.
361:1.
Vedd el jutalmadat Krisztus, ki magadat 
Megüresítéd vala! 
Harcodnak vége lett, Minden egek felett 
Az Úr felmagasztala. 
E példán minden szent Jutalmat vár ott 
fent, 
Bár itt nem él boldogul, Mert, hogy 
felemeled, 
Mennybe meneteled Adtad erre zálogul.
361:2.
Jobbján szent Atyádnak Tégedet 
imádnak 
A mennyország polgári; 
Látják dicsőséged, Mely körülvesz 
téged, E föld minden határi. 
Mi is leborulunk, Kérvén: tégy ott 
rólunk Szent Atyád előtt vallást! 
Félelminket vedd el, Esedezéseddel 
Nyerj nekünk vígasztalást!
361:3.
Hiszünk, Uram, benned, Bár el kelle 
menned 
S nem látunk testi szemmel. 
Ó, viselj a mennyből Gondot híveidről,
Hű pásztor, kegyelmeddel. 
Légy ott, hol nevedbe' Gyülekezik egybe
Két, avagy három híved; Ha hozzád 
óhajtunk, 
Essék meg mirajtunk Te könyörülő 
szíved.
361:4.
Midőn végezetre Eljössz ítéletre 
Az égnek felhőiben, ülvén méltósággal 
Szemben a világgal Dicsőséged székiben: 
Szólj nekünk ily módon, 
Kik állunk jobbodon, Mint nyájadnak 
juhai: Kész hajlékim rátok Várnak, ó, 
bírjátok,
Jó Atyám áldottai!
362:1.
Ébredjél fel világ bűneidből, 
Vedd eszedbe magad a nagy bűnből, 
Melyet néked utolsó időkről, 
Magyarázott Jézus Krisztus 
ő ítéletéről.
362:2.
Minden írások immár bétöltek, 
A próféták valamit hirdettek, 
A szent atyák amit reménylettek,
Urunk Jézus Krisztus által 
véghez vitettenek.
362:3.
Nem késik már az ő eljövése, 
Közel vagyon e világnak vége, 
Minden dolgoknak már eljövése; 
Krisztus Jézus e világra 
eljő ítélnie.
362:4.
E világnak istentelensége, 
Az uraknak nagy kegyetlensége, 
A községnek engedetlensége 
Jele bizony, hogy közel már 
Krisztus eljövése.
362:5.
Minden rendek vagynak bátorságban, 
Gyönyörködnek csak az álnokságban; 
Szeretet nincs az atyafiakban, 
És kevesen vannak immár, 
kik hisznek Krisztusban.
362:6.
Esznek, isznak, nagy bátran lakoznak, 
Mennyországról de nem gondolkoznak; 
Elmúlandó dolgokban forgódnak; 
Azt sem tudják, mely órában 
azoktól megválnak.
362:7.
Siketségre vesznek minden intést, 
Megvetnek már minden jó rendelést; 
A tanítók nem látnak épülést, 
Szentírásból mikor tesznek 
idvességes intést.
362:8.
Adjunk hálát az Atya Istennek, 
Dícséretet mondjunk Szent Fiának,
Véle egyetemben Szentléleknek: 
Mindörökkön és örökké a 
Szentháromságnak.
363:1.
Jön a harag napja lánggal, 
Végez majd a rossz világgal, 
Mondja Dávid a szent Pállal, 
363:2.
Hogy remeg majd holt, meg élő, 
Hogyha jön a bűnítélő, 
Minden tettet számon kérő,
363:3.
Rémes hangja trombitáknak, 
Minden hanton holtig áthat, 
S felriasztva trónhoz állnak.
363:4.
Természet és halál retten, 
Hogyha kél a holt ijedten, 
Számot adni feleletben.
363:5.
Írott könyvet előadnak, 
Minden titkok benne vannak:
Bűn könyve a bírság napnak.
363:6.
Már ha Bíró ül a székben, 
Nem maradhat bűn sötétben,
Nincs kivétel büntetésben.
363:7.
Mit mondok majd, árva lélek, 
Pártfogónak, jaj, kit kérek, 
Hogyha ott a jók is félnek?
363:8.
Nagy Felség, ki úgy remegtet, 
S jónak ingyen ad kegyelmet: 
Irgalomnak kútja, ments meg!
363:9.
Drága Jézus, ne feledd el, 
Értem jöttél kegyelmeddel;
El ne ejts a rossz sereggel!
363:10.
Értem fáradt drága tested, 
Értem hordtál kínt s keresztet, 
Kárba munkád mégse veszhet!
363:11.
Hű bírája bosszulásnak, 
Add, hogy bűnbocsátást lássak, 
Míg nem jő a számadásnap.
363:12.
Elbukott nőt feloldottál, 
Latornak is jó szót adtál, 
Engem is már megbíztattál.
363:13.
Nyögve hordom annyi bűnöm, 
Szégyenkezni meg nem szűnöm: 
Lelked rajtam könyörüljön!
363:14.
Mind méltatlan, amit kérek, 
Mégse hagyd, hogy rosszat érjek, 
Örök tűzben el ne égjek!
363:15.
Majd ha minden bűnös ott áll, 
Baktól juhnak elválasszál, 
Jobbkezedhez kérlek osszál.
363:16.
S majd ha szód lesz veszte soknak, 
S ítélt rosszak égni fognak: 
Végy rendjébe boldogoknak.
363:17.
Esdekellek térden állván, 
Porrá morzsolt szívvel, árván, 
Végnapomon jól vigyázz rám!
363:18.
Az a könnynek lesz a napja, 
Melyen bírószó fogadja 
Majd a sírból felkelőket, 
Istenem, ne vesd el őket! 
Kegyes Jézus el ne hagyj, 
Örök nyugodalmat adj. 
Ámen.
364:1.
Ments meg Uram, engem az örök 
haláltól, 
Ama rettenetes napon minden bajtól! 
Midőn az ég és föld meg fognak indulni 
S eljössz a világot lángokban ítélni.
364:2.
Reszket minden tagom, borzadok és 
félek, 
Én, e földön küzdő szegény bűnös lélek; 
Ama napon engem ítéletre vonnak, 
Midőn az ég és föld egyben 
megindulnak.
364:3.
Haragnak napja az, kínok, ínség napja, 
Nagy nap, mely a bűnöst gyötri, 
szorongatja, 
Midőn te, ki mindig éltél és fogsz élni, 
Eljössz a világot lángokban ítélni.
364:4.
Örök nyugodalmat adj, ó Uram, 
nékünk, 
Örök világosság fényeskedjék nékünk, 
Hogy trónusod körül mi udvart 
állhassunk, 
S téged, boldogítót, örökké áldhassunk.
364:5.
Ments meg, Uram, engem az örök 
haláltól, 
Ama rettenetes napon minden bajtól, 
Midőn az ég és föld meg fognak indulni 
S eljössz a világot lángokban ítélni.
365:1.
Jézus Krisztus, mi királyunk, 
Teremtőnk és igazságunk, 
Megváltónk és vidámságunk, 
Ki testben lakozál nálunk:
365:2.
Honnan érdemlettük tőled, 
Hogy bűneinket elvégyed, 
A szörnyű halált is szenvedd, 
E világot kedvedbe vedd?
365:3.
Pokolra értünk leszállál, 
Fogságból kiszabadítál, 
A halálból feltámadtál, 
Mennyben nékünk helyt foglaltál.
365:4.
Kérünk azért, édes Urunk, 
Légy szószólónk és gyámolunk, 
És mikor innen kimúlunk, 
Adjad szent színedet látnunk.
365:5.
Dicsőség légyen tenéked!
Atyádnak együtt tevéled!
Áldassék a te Szentlelked, 
Kit nálunk hagyál helyetted!
366:1.
Az én időm, mint a szép nyár, 
Menten eljár, Nem messze tőlem a vég. 
Ám a lélek el nem enyész, Sőt bére lész
Jó, vagy jaj: pokol, vagy ég.
366:2.
Nem szükség hát veszteg ülnöm, 
Kell készülnöm: Égjen jól a szövétnek, 
Mert majd amaz öt szüzekkel, Mint 
ezekkel, Vélem is számot vetnek.
366:3.
Ó, Uram, hová kell lennem, 
Ha kell mennem Veled, bírámmal 
szemben! Már ezt is alig állhatom, Ha 
forgatom Ezt előre eszemben.
366:4.
A kürtzengés máris hallik, 
Már hajnallik, Útban már az angyalok. 
Életem csak egy tenyérnyi, S számon 
kéri 
Jézusom, ha meghalok.
366:5.
Taníts meg, Uram, hogy holtom 
S rövid voltom Soha el ne felejtsem, 
És a jövendő életet, Ítéletet 
Szívemből ki ne ejtsem.
366:6.
Lelkem, mondj le hát e testről, 
Jóra restről; Egy úton ezzel futnál? 
Kérlek, vedd ezt jól szívedre: E vér 
vedre 
Majd eltörik egy kútnál.
366:7.
Segíts ezt megfeszítenem, 
Ó, Istenem! Magam nem bírok véle, 
Mert ha ma megöldöklöttem, Ura 
lettem: 
Holnap felkél új mérge.
366:8.
Uram, ha arra kell mennem, 
Hogy kell lennem Tanúnak a hit mellett: 
Láttass nyílt eget lelkemmel, Így 
testemmel 
Ám ne légyen kímélet.
366:9.
Mindebből észbe vehetem: 
Harc életem, Sok ellenségim vernek, 
Lelkem sok ütközet vérzi, Ki nem érzi 
Vágtát ennyi fegyvernek?
366:10.
Időm kevés, de sok a baj, 
Három a jaj, Ki ne kívánná végét? 
Boldog, aki pályát futott, Célra jutott 
S megtartotta hűségét.
366:11.
Kezem én is feléd nyújtom, 
Szabadítóm, Jézusom, hozzád tartok! 
Bízzál, lelkem, nem süllyedsz itt, 
Kormány a hit,Várnak már a révpartok.
367:1.
Emeljük Jézushoz szemünk,  
Jön már királyi győztesünk, 
Mennyből leszáll s együtt leszünk. 
Lelkünk vigyázni meg ne szűnjön, :/: 
Felséges várástól feszüljön, 
Az álmot űzd el, készen állj, 
Krisztusnép, jön, jön a Király!
367:2.
Azt mondta Jézus: idelenn 
Új próba és új küzdelem 
A hívők sorsa szüntelen. 
Azért ne csüggedjünk, ne féljünk, :/: 
Az út rövid, végére érünk. 
Az álmot űzd el, készen állj, 
Krisztus-nép, jön, jön a Király!
367:3.
Éneklünk és a perc szalad, 
A nap, mely nesztelen halad, 
Az öröklét felé mutat. 
De míg hangunk majd zengve 
szárnyal:/: 
Hozsánnás angyal-kar szavával, 
Az álmot űzd el, készen állj, 
Krisztus-nép, jön, jön a Király!
367:4.
Ó kérünk, Jézus, jó Urunk, 
Te szabd meg életünk, utunk: 
Hány éjszakánk lesz s hány napunk. 
Bölcs szívedből töltsd meg szívünket. :/: 
Te ismered jól kis hitünket: 
Küldj, küldj szent sóvárgást nekünk, 
Hogy majd ha jössz, készen legyünk.
368:1.
Jövel Szentlélek Isten, 
Tarts meg minket Igédben, 
Ne légyünk setétségben: 
Maradjunk igaz hitben.
368:2.
Szenteld meg mi szívünket, 
Világosítsd elménket, 
Hogy érthessük Igédet, 
Mi édes Mesterünket.
368:3.
Adj isteni félelmet 
És bizonyos értelmet; 
Igéddel taníts minket, 
Gerjeszd fel mi szívünket.
368:4.
Vigasztald meg elménket; 
Mindenben segíts minket;
Öregbítsed hitünket, 
Távoztassad bűnünket.
368:5.
Hogy téged az Atyával 
És az ő szent Fiával
Dicsérhessünk mindnyájan 
A fényes mennyországban.
369:1.
Jővel, Szentlélek Úr Isten, 
Lelkünknek vigassága, 
Szívünknek bátorsága, 
Adjad minden híveidnek 
Te szent ajándékodat; 
Jővel, vigasztaló 
Szentlélek Isten!
369:2.
Jővel megnyomorultaknak
Nemes vigasztalója, 
Árváknak édes Atyja! 
Töltsd bé siralmas szívünket 
Mennyei nagy örömmel. 
Jővel, mi lelkünknek 
Édes vendége!
369:3.
Távoztasd el mi lelkünknek 
Hitetlen sötétségét; 
Világosíts meg minket, 
Hogy az Istennek igéjét
Hallhassuk és érthessük! 
Jővel és taníts meg 
Az igaz hitre.
369:4.
Jővel, gerjeszd fel szívünkben
Szent szerelmednek tüzét, 
Rontsd el a gyűlölséget, 
Hogy mi egyesek lehessünk 
Isteni szerelmedben: 
Jővel, mi lelkünknek 
Nagy vigassága!
369:5.
Te vagy bizony örök Isten, 
Ki Atyától s Fiútól 
Mindörökké származol. 
Te vagy mi Urunk Krisztusnak 
Áldott, szent ígérete: 
Te vagy mi lelkünknek 
Megszentelője.
369:6.
Te vagy, ki a prófétáknak
Általa régen szóltál, 
Krisztust nekünk ígéréd; 
Te a szent apostoloknak 
Szívüket bátorítád; 
Te vagy erőssége 
Minden szenteknek.
369:7.
Te vagy a nagy Úr Istennek 
Mennyei ajándéka, 
Igazságnak mestere. 
Taníts minket a Krisztusnak 
Igaz ismeretire! 
Te vagy mi lelkünknek 
Bölcs tanítója.
369:8.
Világosítsd meg elménket, 
Hogy hihessük a Krisztust 
Egy idvességnek lenni, 
És az áldott Atya Istent 
Kegyes atyánknak lenni; 
Téged ismerhessünk 
Vigasztalónknak.
369:9.
Adjad szent ajándékodat, 
Bátorítsad lelkünket,
Hogy vallhassuk a Krisztust!
Adjad, hogy mi meggyőzhessük 
Az ördög csalárdságát! 
Te vagy mi biztatónk, 
Minden oltalmunk.
369:10.
Biztasd félelmes szívünket, 
Hogy kétségbe ne essünk 
Halálunknak idején, 
De nagy bátorsággal, vígan 
E világból kimúljunk! 
Jővel, vigasztaló
Szentlélek Isten!
370:1.
Jővel, Szentlélek Úr Isten, 
Töltsd bé szíveinket épen, :/: 
Mennyei szent ajándékkal, 
Szívbéli szent buzgósággal, 
Melynek szentséges ereje :/: 
Nyelveket egyező hitre 
Egybegyűjte sok népeket, 
Kik mondván így énekeljenek; 
Alleluja! Alleluja!
370:2.
Te, szentségnek új világa, 
Igédnek  vezérlj útjára, :/: 
Taníts téged megismernünk, 
Istent atyánknak neveznünk.
Őrizz hamis tudománytól, :/: 
Hogy mi ne tanuljunk mástól, 
És ne légyen több más senki, 
Hanem Krisztus, kiben kell bízni! 
Alleluja! Alleluja!
370:3.
Ó, mi édes Vígasztalónk,
Légy kegyes megoltalmazónk, :/: 
Hogy maradjunk útaidban, 
Ne csüggedjünk háborúnkban. 
Erőddel elménket készítsd, :/: 
Gyenge hitünket erősítsd, 
Hogy halál és élet által 
Hozzád siessünk hamarsággal! 
Alleluja! Alleluja!
371:1.
Jézus Krisztus, egy Mesterünk, 
Mennyei szent bölcsességünk, 
És nékünk bizonyos idvességünk.
371:2.
Mostan néked mi könyörgünk, 
Szent nevedért esedezünk: 
A te Szentlelkedet adjad nékünk!
371:3.
Mi szívünket megújítsa, 
És sebeinket gyógyítsa: 
Bűnös életünket megjobbítsa.
371:4.
Munkáinkat megszentelje,
Bennünk a hitet nevelje, 
Utunkat hazánkba vezérelje.
371:5.
Bölcsességre megtanítson, 
Hogy ördög meg ne csalhasson: 
Kísértések ellen bátorítson.
371:6.
Plántáljon nagy egyességet, 
Igaz és szent szeretetet, 
Szívünkbe isteni szent félelmet.
371:7.
Hogy téged bátran vallhassunk, 
E földön néked élhessünk, 
Mennyben aztán veled lakozhassunk.
372:1.
Könyörögjünk az Istennek 
Szentlelkének, 
Bocsássa ki magas mennyből fénylő 
világát,
Végye el mi szívünknek minden 
homályát,
Hogy érthessük Istenünknek 
Mindenben akaratját.
372:2.
Ó Szentlélek, árváknak kegyelmes Atyja, 
Szegény gyarló bűnösöknek bátorítója, 
Hitükben tántorgóknak erős gyámola, 
És az ő gyenge hitüknek 
Csak te vagy táplálója.
372:3.
Te vagy a mi lelkünknek édes vendége,
A mi szomorú szívünknek igaz öröme, 
Lelki háborúinknak csendesítője:
Az örök életnek bennünk 
Csak te vagy elkezdője.
372:4.
Te tanítád régenten a prófétákat, 
Igazgatád ő nyelvüket és írásukat, 
Te tetted bölccsé a szent apostolokat, 
Hogy megtérítsék tehozzád 
Mind e széles világot.
372:5.
Vedd el a mi szívünknek hitetlenségét, 
Világosítsd meg elménknek nagy 
setétségét, 
Rontsd el a gyűlölségnek kegyetlenségét, 
Engedd a te szent hitednek 
Mindenütt egyességét!
372:6.
Válassz minket magadnak élő 
templomul, 
Végyed mi könyörgésünket szent 
áldozatul; 
Vedd ki már e világot a kárhozatból,
Engedj igaz hitben való 
Kimúlást e világból.
372:7.
Dicsértessél, felséges Atya Úr Isten, 
Légyen áldott a te neved, Fiú Úr Isten, 
Ezekkel egyetemben, Szentlélek Isten: 
Maradjon a te áldásod 
A te bűnös népeden.
373:1.
Jővel, teremtő Szentlélek, 
És híveiddel légy vélek, 
Szent ajándékiddal szívek 
Újuljon és teljesedjék.
373:2.
Hathatós Vigasztalónak 
És Isten ajándékának, 
Avagy hét ajándékúnak, 
Isten jobb keze ujjának;
373:3.
Mondatol élő kútfőnek, 
Tűznek és lelki kenetnek, 
Atyának ígéretinek,
És az igaz szeretetnek.
373:4.
Gerjessz világot elménkben, 
Önts szeretetet szívünkben, 
Erősíts minket hitünkben 
És nagy erőtlenségünkben.
373:5.
Adj nékünk teljes örömet, 
Idvesség-hozó kegyelmet; 
Köztünk minden gyűlölséget 
Ronts el, és adj egyességet.
373:6.
Távoztasd ellenséginket, 
És add meg békességünket;
Mindenkor vezérelj minket, 
Utálhassuk bűneinket.
373:7.
Adjad ismernünk az Atyát, 
És az ő egyszülött Fiát, 
És hinnünk, hogy mindkettőtül 
Szentül származol, vég nélkül. 
373:8.
Dicsőség az egy Istennek, 
Atya, Fiú, Szentléleknek; 
Kedves ajándéka ennek 
Lakjék szívében mindennek.
374:1.
A pünkösdnek jeles napján 
Szentlélek Isten küldeték, 
Erősíteni szívüket 
Az apostoloknak.
374:2.
Melyet Krisztus ígért vala 
Akkor a tanítványoknak, 
Mennyországba mikor méne
Mindenek láttára.
374:3.
Tüzes nyelveknek szólása, 
Úgy mint szeleknek zúgása 
Leszálla az ő fejükre 
Nagy hirtelenséggel.
374:4.
Megtelvén ők Szentlélekkel, 
Kezdének szólni nyelveken, 
Mint őnékik a Szentlélek 
Ad vala szólani.
374:5.
Örüljünk azért őneki, 
Mondván szép ékes éneket, 
Felmagasztalván ő nevét 
Örökkön örökké.
374:6.
Dicsértessél Atya Isten, 
És megváltó Fiú Isten, 
Szentlélekkel egyetemben, 
Mindörökké, Ámen.
375:1.
Jézus, az ígéretet 
Ím bételjesítetted, 
Bátorító Lelkedet 
Mihozzánk elküldötted, 
Aki által híveid 
Elnyerik érdemeid.
375:2.
Ama megfeszíttetett 
Test az égbe vitetett, 
És helyette küldetett 
E reánk kitöltetett 
Lélek: örökkévaló 
Gyámol és vigasztaló.
375:3.
Isten, aki tűzben jött 
Mózest elbocsátani, 
S szélben ment Illés előtt 
Őtet bátorítani, 
Most kettős erőben: szent 
Tűzben s szélben megjelent.
375:4.
Bátorítja szívüket 
A Jézus híveinek; 
Tudományt és nyelveket 
Oszt kiküldötteinek. 
Tudatlanból tanítót 
Tesz, s betegből gyógyítót.
375:5.
Egy halász, ha prédikál, 
Fog sok ezer lelkeket, 
S míg dühösen űzi Pál 
Az eloszlott híveket, 
Útban éri leverő 
Mennyei tüzes erő.
375:6.
Terjed e tűz az egész 
Föld színére hirtelen, 
Fú e szél s hatalmat vész, 
Ahol akar, szüntelen, 
Lelkesíti sorsosit, 
Szentel és világosít.
375:7.
Add nékünk is, Istenünk, 
A te áldott Lelkedet, 
Szent tűz adja érzenünk 
Éltető kegyelmedet; 
Adj hitet, szeretetet: 
Lelki boldog életet.
376:1.
Ó, áldott Szentlélek, ki az ég 
dicsőségével, :/: 
Leszállván a földre zúgó szél és tűz 
jelével 
A tanítványok gyűlésébe, 
Úgy munkálkodtál, hogy lelkükbe' 
Csuda erőkkel töltenek be.
376:2.
Hatalmas erőddel őket egy 
szempillantásba:/: 
Megvilágosítád s hoztad olyan 
változásba, 
Hogy az nap, melyen előálltak 
És a népeknek prédikáltak: 
Anyaszentegyházat fundáltak.
376:3.
Jővel mihozzánk is, részeltess 
ajándékidban, :/:
Lakozzál mibennünk, mint élő 
templomaidban!
Adj hitet, adj jó reménységet, 
Adj szentid között egyességet, 
Békességet és idvességet.
376:4.
Oszlasd el homályos elménknek 
tudatlanságát, /: 
Enyhítsd meg elepedt szívünknek 
szomorúságát; 
Éreztessed még itt létünkben 
Az örömöt a mi lelkünkben, 
Melyet adsz örök életünkben!
377:1.
Szentlélek, végy körül bennünket, 
Szenteld meg szívünket, :/: 
Készíts neved imádására, 
Magasztalására, 
Hogy téged szívből imádhassunk, 
Hálákat adhassunk: 
Hisszük, a mi szánknak szózatja 
Egeid meghatja.
377:2.
Szentlélek, imádunk mi téged, 
Valljuk istenséged. :/: 
Hisszük, hogy az új ember szíve 
Saját kezed míve. 
Te vagy a hitnek mind szerzője, 
Mind elvégezője, 
Te gyújtasz szívünkben világot, 
Forró buzgóságot.
377:3.
Szakaszd el hát most is szívünket, 
Minden érzésünket :/: 
A sok hiábavalóságtól, 
E csalárd világtól, 
Hogy az Igének hallgatói, 
Légyünk megtartói; 
Mely szívünkben gyökeret verjen, 
Gyümölcsöt teremjen.
378:1.
Adjunk hálát mindnyájan 
Az Atya Úr Istennek
És mondjunk dicséretet 
Mi teremtő Istenünknek, 
Ki egybegyűjte most minket, 
Hogy ünnepet szenteljünk 
És szent Igéjével éljünk.
378:2.
Ó kegyes Atya Isten, 
Te vagy Úr mindenekben, 
Ki megjelentéd magad 
Szent igédben itt e földön, 
És sok csudatételidben, 
A te áldott Fiadban, 
Mi kegyes Idvezítőnkben.
378:3.
Légy kegyelmes minékünk 
A te áldott Fiadért, 
Az Úr Jézus Krisztusért, 
Mi szentséges Megváltónkért, 
És ne állj bosszút mirajtunk 
A nagy hitetlenségért, 
Fertelmes sok bűneinkért!
378:4.
Világosíts meg minket 
A Szentlélek Istennel, 
Hogy szépen tündököljék 
Bennünk az evangyéliom, 
És erősíts meg, Úr Isten, 
A te áldott Igéddel 
Minden tévelygések ellen!
378:5.
Te igazgasd elméjét 
És minden tanúságát, 
Vezéreld útát, nyelvét 
A mi lelkipásztorinknak, 
És oktassad elméjüket 
A te szent beszédedet 
Figyelmesen hallgatóknak.
378:6.
Tarts meg minden időben
Minket az igaz hitben, 
És igaz értelmében 
A szent evangyéliomnak; 
Légyen foganatos köztünk 
A te kegyes beszéded, 
És minden jóra intésed.
378:7.
Hogy sok népek tehozzád
Megtérjenek bűnükből 
És téged szolgáljanak 
Az ő szívükből-lelkükből; 
Hogy mindenek imádjanak 
S csak téged tiszteljenek, 
Hogy örökké élhessenek.
379:1.
Emlékezzél, Úr Isten, híveidről, 
Lelki-testi sokféle szükséginkről, 
Viselj gondot irgalmasságodból 
Különösen te szentegyházadról.
379:2.
Adjad nékünk a kenyeret éltünkben, 
Amely táplál és erősít hitünkben, 
Nevekedést ád reménységünkben 
És megszentel lelkünkben-testünkben.
379:3.
Ne hagyj minket, Úr Isten, 
szomjúhoznunk, 
Az élő víz adassék most minékünk,
Mely víz után soha nem szomjúzunk, 
Mert tebenned örökké vigadunk.
379:4.
Akik hallják, Úr Isten, beszédedet, 
Ebből értik irántuk jó kedvedet, 
Szent Fiadért kegyelmességedet, 
Hogy közlöd vélünk örökségedet.
379:5.
Adjad nékünk most is te Szentlelkedet, 
Ne hallgassuk hiába szent Igédet,
Sőt a szerint féljük szent nevedet, 
Magasztaljuk mindég Felségedet.
379:6.
Dicsértessék már az Atya Úr Isten; 
Ő szent Igéje, a Fiú Úr Isten; 
Egyetemben Szentlélek Úr Isten: 
Szentháromság egy örök Úr Isten!
380:1.
Semmit ne bánkódjál, Krisztus szent 
serege, 
Mert nem árthat néked senki gyűlölsége, 
Noha e világnak rajtad dühössége, 
De nem hágy szégyenben Krisztus ő 
Felsége.
380:2.
Királyi nemzet vagy, noha te kicsiny 
vagy, 
Az Atya Istennél bizony te kedves vagy; 
Ő szent Fia által már te is fia vagy, 
Minden dicsőségben, higgyed, hogy 
részes vagy.
380:3.
Hogyha te igazán a Krisztusban bízol, 
Higgyed, hogy lélekben Istennél 
gyarapszol, Ha Krisztus véréből igaz 
hittel iszol: Higgyed, hogy örökké meg 
nem szomjúhozol.
380:4.
Akármint halásszon az ördög utánad, 
Az ő tagjaiban dühösködjék rajtad, 
Mind tőrrel, fegyverrel siessen utánad, 
Ha Krisztusban bízol, higgyed, az sem 
árthat.
380:5.
Rajtad semmit sem fog a pogány 
ellenség, 
Noha nehéz néked a rettenetesség; 
Bátor koncra hányjon a hitlen ellenség: 
Feltámaszt a Krisztus, néked nagy 
reménység.
380:6.
Oltalmazza Krisztus az ő szent egyházát, 
Miként a jó pásztor saját juhocskáját; 
Valaki hallgatja a Krisztus mondását, 
Viseli mindenkor szorgalmatos gondját.
380:7.
Siess most mihozzánk, Krisztus, segélj 
minket, 
A te szent igéddel neveljed hitünket 
És te Szentlelkeddel bírjad életünket, 
Hogy minden dolgunkban dicsérhessünk 
téged.
380:8.
Igaz fogadásod és minden beszéded, 
Nyilván vagyon immár minden 
dicsőséged; 
Ne hagyd elpusztulni e kicsiny sereget, 
Melyért a keresztfán vallál nagy 
gyötrelmet!
380:9.
Ne nézzed Úr Isten, e világ vakságát, 
Te nagy jóvoltodról háládatlanságát, 
A te igéd ellen ily nagy káromlását: 
Nézzed a Krisztusnak ártatlan halálát.
380:10.
Vedd el már mirólunk a sok ellenséget, 
Vedd ki miközülünk a sok gyűlölséget; 
Essenek szégyenbe minden ellenségink, 
Kik dicsőségedet tagadják s nevetik.
380:11.
Senkiben nem bízik az anyaszentegyház, 
Hanem csak tebenned, ki minket 
oltalmazsz, 
És igazságoddal mindenkoron táplálsz, 
Te szent sebeiddel minket 
megvigasztalsz.
380:12.
Hálát adunk néked, mennybéli nagy 
Isten, 
Ki vagy egy szentségben és három 
személyben. 
Ne hagyj elrettennünk keserűségünkben, 
Halálunk óráján ne essünk kétségben!
381:1.
Jézus Krisztus, mi kegyelmes 
Hadnagyunk, 
Könyörgéssel te elődbe járulunk, 
Kik e siralomnak völgyén nyomorgunk: 
Te légy nékünk segítségünk, oltalmunk.
381:2.
Elmerültünk a sok nyomorúságban, 
Éjjel-nappal vagyunk szomorúságban, 
Számtalan sokféle sanyarúságban, 
Az ellenségnek vagyunk ő torkában.
381:3.
Reád hagyjuk anyaszentegyházunkat, 
Hisszük, hogy jól látod nyavalyáinkat; 
Elmerülni ne hagyd kicsiny hajódat, 
Parancsolj és csendesítsd a habokat.
381:4.
Ébredj Uram, mert immár elmerülünk, 
Veszedelmes habokban elsüllyedünk; 
Szükségünkben tehozzád esedezünk: 
Jézus Krisztus, hallgass meg, téged 
kérünk!
381:5.
Kérünk Uram, maradj velünk szálláson, 
Járj mivelünk, népeiddel egy úton. 
Látod, immár vagyunk napenyészetkor; 
Térj mihozzánk, járj mivelünk egy úton.
381:6.
Védelmezzed a te kicsiny bárkádat! 
Benned bízik a te küzdő egyházad; 
Te szent véred érette kiontottad: 
Elmerülni ne hagyd, ha megváltottad!
381:7.
Ne hagyj kérünk, egyetlenegy Jézusunk, 
Jusson te elődbe mi imádságunk 
És hallgass meg, egyetlenegy Szószólónk, 
Tekints reánk, hatalmas Közbenjárónk!
381:8.
Sőt légy erős kőfala te népednek, 
Szaporítsad számukat híveidnek, 
Vezéreljed nyelvét hirdetőidnek,
Kik nevedért gyakran bosszút 
szenvednek.
381:9.
Szent az Atya, mindenek megtartója, 
Szent a Fiú, mindenek megváltója; 
Ó Szentlélek, hívek bátorítója, 
Szent, szent, szent a te neved, minden 
vallja!
382:1.
Hogy panaszolkodik az 
anyaszentegyház, a Jézusnak jegyese, 
Melyet megtisztíta az ő bűneiből a 
Krisztusnak szent vére,
Aki a szent Páltól az élő Istennek 
mondatik szent házának, 
Minden igazságnak fundámentomának
és erős oszlopának:
382:2.
Hallgass meg engemet, én Uram, 
Teremtőm, mindeneknek Istene, 
Ó, te igazságnak, minden jámborságnak 
oltalma és őrzője! 
Én gyenge koromban viselsz vala engem 
a te áldott méhedben:
Ne hagyj el immáron vénségem  idején, 
nagy erőtlenségemben!
382:3.
Mert ítéletedben, én édes Istenem, lám 
elhagytál engemet, 
Szegény árváimmal, kevés  seregemmel 
megútáltál engemet; 
Gyászos özvegységre és nyomorúságra 
juttatád én ügyemet: 
Martalékra vetéd a hitetlen népnek  én 
nyomorult fejemet.
382:4.
Az ennen szolgáim, kiket felneveltem, 
uralkodnak én rajtam, 
Az én koronámat és öltözetemet 
lefosztották én rólam; 
Mégis én annyira ezeket nem bánom, 
mint az én árváimat: 
Szörnyű nagy vakságra, kárhozat útjára 
tőlem elszakadtakat.
382:5.
Megfelel az Isten szent Ézsaiásnál az 
anyaszentegyháznak, 
És így vigasztalja szomorú szívüket 
nyomorult árváinak: 
Noha egy kevéssé, egy szempillantásban 
tégedet elhagytalak, 
Ismét hozzám veszlek, 
irgalmasságomból téged megszabadítlak.
382:6.
És ha képes volna, hogy az édes  anya 
elfelejtse magzatját, 
Nem akarok mégsem én elfelejtkezni 
mind örökké terólad; 
Az én tenyeremre írtalak fel téged: 
megemlékezem rólad, 
A te oltalmadra erős gondom lészen, 
mely örökké megmarad.
382:7.
Krisztus Urunk mondja 
evangyéliomban, mely nagy gondja van 
reánk A nagy Úr Istennek, hogy még 
hajaink is tőle megszámláltatvák; 
Azért keresztyének, illik hálát adnunk és 
az Istent dicsérnünk,
A mi szíveinknek nagy-szép ajándékit 
előtte bemutatnunk.
382:8.
Dicsértessél azért, mennyei Úr Isten, ily 
nagy kegyes voltodért; 
Vigasztalj meg minket a te szent Fiadért, 
az Úr Jézus Krisztusért;
Bátoríts meg minket nyomorúságinkban 
a te áldott igéddel, Hogy énekelhessünk 
a te szent nevednek örökké új énekkel.
383:1.
Könyörgünk néked, ó Isten Fia, 
Nyomorultak bizonyos oltalma,
Ki uralkodol a mennyországba': 
Tekints reánk, Krisztus Jézus, 
megnyomorodtakra!
383:2.
Szertelen ront minket a pogányság,
Mert övé már minden hatalmasság; 
Vagyunk immár sokaknak csak csúfság: 
Légy minékünk, Krisztus Jézus, 
mindenben bátorság!
383:3.
Istállókat sok szent templomidba 
Csináltanak te bosszúságodra, 
Melyben készek minden gonoszságra: 
Tekints reánk szent Atyáddal, 
megnyomorodtakra!
383:4.
Oltalmazzad keresztyén népedet, 
Rontsad meg már a pogány népeket, 
Kik foglalnak bűnben sok időket: 
Tiltsd meg immár, Krisztus Jézus, 
szertelenségüket!
383:5.
Légy minékünk kegyelmes királyunk; 
Ne bírassék pogánytól országunk, 
Se ne nézzed a mi bűnös voltunk: 
Szent Atyáddal, Jézus Krisztus, 
emlékezzél rólunk!
383:6.
Te híveid, tehozzád kiáltunk, 
Igaz hittel hozzád folyamodunk; 
Pogányságban élni nem akarunk: 
Mennyországban uralkodást 
te általad várunk!
383:7.
Vígasságos időket adj érni 
Szolgáidnak, kik tudnak tisztelni, 
Szent Atyádnak mondásiban járni: 
Bátorságot adj ő nékik 
ellenséget győzni!
383:8.
Segedelem te tőled adassék, 
Hogy dicsérjen tégedet a község; 
Hozzád illik a bizony Istenség, 
És te néked esedezik egész 
keresztyénség.
383:9.
Te népednek légy oltalmazója, 
Téged kérünk, Istennek szent Fia! 
Énekeljünk néked vígasságban, 
Szent Atyáddal, Szentlélekkel ki vagy 
mennyországban!
384:1.
Sok ínségünkben hozzád kiáltunk, 
Felséges Úr Isten, 
Mert parancsoltad, hogy megkeressünk 
A mi szükségünkben.
384:2.
Tudjuk, hogy méltán mi bűneinkért 
Te megvertél minket, 
Mert nem tiszteltünk, sőt ingerlettük 
Te szent Felségedet.
384:3.
A mi atyáink mi velünk együtt
Ellened vétkeztek,
Azért, hogy téged ők nem ismertek, 
Téged nem tiszteltek.
384:4.
Reád maradtunk, mert mindenektől 
Mi elhagyattattunk, 
Az ellenségtől ostromoltatunk, 
Naponként rontatunk.
384:5.
Ígéretedből, te szent Ígédből 
Téged megismertünk; 
Szent Fiad által néked könyörgünk: 
Légy kegyelmes nékünk!
384:6.
Ne hagyd, tekintsd meg ígéretedet, 
És a te népedet, 
Kik tiszta szívből mostan dicsérik 
A te szent nevedet.
384:7.
Végy ki immáron e nagy ínségből,
Pokol köteléből, 
Hogy te szent neved magasztaltassék 
Mi nemzetségünktől.
384:8.
Sok hálát adunk, mint Istenünknek 
És mi Teremtőnknek, 
Te Szent Fiadnak és vigasztaló 
Szentlélek Istennek.
385:1.
Keserves szívvel Magyarországban 
mondhatjuk magunkról 
A nagy siralmat, kit 
Jeremiás régen írt zsidókról:
385:2.
Emlékezzél meg, hatalmas Isten, 
nyomorúságinkról; 
Tekints mi reánk, állj bosszút
immár mi nagy romlásinkról!
385:3.
Mert örökségünk tőlünk 
fordúla pogány nemzetségre, 
Mi lakó helyünk szálla mi 
rólunk idegen népekre.
385:4.
Édes atyánktól immár megváltunk, 
árvaságra juttunk, 
Édes anyánkkal mind egyetemben 
özveggyé maradtunk.
385:5.
Megszomjúhozván, a mi vizünket
drága pénzen isszuk; 
Nagy fáradsággal bégyüjtött fánkat 
immár áron vesszük.
385:6.
Sírván mondhatjuk, felséges Isten: 
vétkei atyáknak, 
Kik mi közülünk régen kimúltak, 
mireánk szállának.
385:7.
Kegyetlen szolgák nagy dühösséggel 
rajtunk uralkodnak; 
Nem találhatunk már reménységet 
szabadulásunknak.
385:8.
Nagy félelemmel és rettegéssel 
pusztában bujdosunk: 
Eledelünket, mi életünket 
kezünkben hordozzuk.
385:9.
Tisztes asszonyok tisztaságukban 
meggyaláztatának, 
A gyenge szűzek sok városokban 
szeplőket vallának.
385:10.
A fejedelmek akasztófára 
felfüggesztetének, 
És vén népeknek ő tekintetek nem 
becsültetének.
385:11.
Ifjú népekkel és gyermekekkel 
gonoszúl élének;
Kegyetlenséget, éktelenséget köztünk 
mívelének.
385:12.
A mi szívünknek minden öröme már 
elfogyatkozék, 
Gyülekezetünk nagy siralomra fordula s 
változék.
385:13.
A mi fejünknek szép ékessége kiesék
közülünk:
Jaj mindörökké immár minékünk, mert 
igen vétkeztünk!
385:14.
Nagy bánat miatt mi szívünk, lelkünk 
igen keseredék, 
És a mi szemünk siralom miatt mind 
megsetétedék.
385:15.
Keresztyéneknek lakó helyeik úgy 
elpusztultanak, 
Hogy vadak, rókák, hamis tanítók most 
immár ott laknak.
385:16.
Te pedig, kegyes, irgalmas Isten, örökké 
megmaradsz, 
Te országodban, birodalmadban örökké 
megállasz.
385:17.
Miért örökké elfelejtkezel mi rólunk, Úr 
Isten? 
Miért hagysz minket sok ideiglen e 
veszedelemben?
385:18.
Téríts tehozzád, és mi megtérünk, 
kegyelmes Úr Isten! 
Újítsd meg immár mi napjainkat, mint 
régi időben.
386:1.
Emlékezzél, mi történék, 
Uram, mirajtunk, 
És tekintsd meg, mely nagy 
szidalomban mi vagyunk, 
Mert bűnünkért, Uram,
tőled ostoroztatunk, 
Azért szükség éjjel-nappal 
hozzád kiáltnunk.
386:2.
Örökségünk, édes hazánk
másra fordúla, 
Mi házunk és jószágunk 
idegenre szálla;
Ügyünk juta már minékünk
nagy árvaságra: 
Mert Istennek nem akaránk
térni útjára.
386:3.
Hitetlen nép közt keressük 
mi kenyerünket: 
Mert földünkben nem segéljük 
a szegényeket. 
Nyomorultakról elfordítjuk szemeinket: 
Ezért Isten vete reánk 
haragvó szemet.
386:4.
Atyáink is vétkeztenek,
de már meghaltak, 
Mi is követői voltunk álnokságiknak; 
Ím így vásott meg beléje 
foguk fiaknak: 
Mert ellene járunk Isten akaratjának.
386:5.
Közöttünk kik szolgák voltak,
most uralkodnak, 
Gazdák lévén, mert Istennek 
mi sem szolgálánk; 
Minden Isten-tiszteletet már 
megútálánk: 
Azért nincsen, aki által 
megszabadulnánk.
386:6.
Ím csak markunkban viseljük
a mi lelkünket,
Nagy keserűséggel esszük mi 
kenyerünket,
Félelem és sok rettegés 
megemészt minket: 
Fegyver elöl kietlenbe
mentjük fejünket.
386:7.
Nagy haragja vagyon rajtunk 
az Úr Istennek: 
Természeti ellen élünk szent Igéjének és 
ellene járunk 
minden ő szerzésének: 
Ezzel adunk okot minden büntetésének.
386:8.
Bizodalmunk vagyon benned,
felséges Isten, 
Mert megmaradsz mind 
örökké ígéretedben; 
Ha gyötrődünk bűnünk 
szerint a mi 
Azért nem hagysz elszakadnunk tőled 
lelkünkben.
testünkben: 
386:9.
Vedd el rólunk, kérünk téged,
nagy haragodat 
És újítsd meg már minékünk 
a mi napunkat; 
Kegyelmes Úr Isten, tartsd 
meg mi házainkat!
Dicsérhessünk mind örökké, 
mint szent Atyánkat!
387:1.
Úr Isten, légy most mivelünk, 
Mert sokan támadtanak ellenünk, 
Nincsen kihez a mi fejünket 
Szűkségünkben hajtanunk.
387:2.
Reménységünk, bizodalmunk, 
Mindenkor te voltál mi oltalmunk: 
Azért most is te Felségednek Bátorsággal 
könyörgünk.
387:3.
A te szent Fiadért kérünk: 
Légy nékünk paizsunk és oltalmunk, 
Félelmünkben szárnyaid alatt 
Megmaradni hogy tudjunk.
387:4.
Meggyűlölt az Isten minket, 
Azt mondják: nem szeretsz, Uram, 
minket, 
Bűneinkért nagy haragodból 
Akarsz verni most minket.
387:5.
Ezt mi mind megérdemeljük, 
Vétkünket ha mind előszámoljuk; 
A bűn ellen nagy haragodat 
Akarod, hogy ismerjük.
387:6.
Könyörülj immár mirajtunk, 
Lelkünkben kik reád támaszkodunk,
Szabadíts meg: ellenséginknek 
Kezébe hogy ne jussunk!
387:7.
Nagy hatalmadat hirdetjük, 
Ezért jóvoltodat dicsőitjük, 
Szent nevedet mindenek előtt 
Nagy felszóval dicsérjük.
387:8.
Kíméletlen sokszor vertél, 
De hamar ismétlen hozzánk tértél, 
Hogy lelkünkben inkább tisztuljunk: 
Tűzbe azért vetettél.
387:9.
Örökké, lám, el nem hagytál, 
A te Szentlelkeddel vigasztaltál;
Most se hagyj el, kegyelmes Atyánk, 
Ha fiaddá fogadtál.
387:10.
Mikoron megmenekedünk,
Melyet már bizonnyal mi reménylünk, 
Dicséretet és nagy hál'adást 
Mi tenéked éneklünk.
388:1.
Hallgasd meg, Jézus Krisztus, 
Te megszomorodott :/: 
S igen megkeseredett 
Szegény juhaidat, 
Hallgasd meg kegyelmesen 
A te szent egyházadat, 
Mely megnyomorodott.
388:2.
Ne hagyd, édes Jézusunk, 
Nyomorult népedet, :/: 
Szent véreddel megváltott 
Kicsiny seregedet; 
Ne hagyjad elpusztulni 
A te örökségedet: 
A keresztyénséget.
388:3.
Kit a Sátán sokképen
Most megkörnyékezett, :/:
Sok fertelmes bűnökkel, 
És igen kísértget; 
Sok sanyarúságokkal 
És méreggel keserget, 
Szidalommal illet.
388:4.
Siess, láss azért hozzánk, 
Kegyelmes Istenünk, :/: 
El ne vess színed elől, 
Szerelmes jegyesünk! 
Ne hagyj el minket és ne 
Feledkezzél el rólunk: 
Messze ne menj tőlünk!
388:5.
Maradj meg, Uram, vélünk, 
Mert beestvéledik :/: 
És immáron a nap is 
Majdan elnyugoszik; 
Nagy homály és setétség 
Ígyen majd következik: 
A bűn sokasodik.
388:6.
Számtalan sok gonoszság 
Közöttünk megbővült, :/: 
A te szent szereteted 
Igen meghidegült, 
És minden rendbéli nép 
Tőled elidegenült: 
A bűnben elmerült.
388:7.
Hallgass meg azért minket 
És ments meg ezektől: :/: 
A pokolbéli ördög 
Nagy dühösségétől, 
Minden tévelygésektől, 
Oktalan, hamis hittől, 
Kétségbeeséstől.
388:8.
El ne távozzék tőlünk 
A Szentlélek Isten, :/: 
Légyen ő gyámolítónk
A mi életünkben; 
Tartsa meg szent Igédnek 
Szerelmét mi szívünkben: 
Hogy legyünk kedvében.
388:9.
Úgy szintén vezéreljen 
Minket igazságban, :/: 
Tartson meg szent nevednek 
Erős vallásában,
És vigasztaljon minket 
Minden háborúságban 
És nyomorúságban.
388:10.
Hogy dicséretet mondjunk 
A te szent Atyádnak, :/: 
Ővéle egyetemben 
Néked, mi Urunknak; 
Mindörökkön örökké 
A Szentlélek Istennek, 
Mi megszentelőnknek.
389:1.
Jővel, légy vélünk, Úr Isten, 
Segíts meg minket ügyünkben;
Adj erőt az ellenségen, 
Mely reánk tör mind szüntelen, 
Háborgat minket hitünkben.
389:2.
Bízik ő sokaságában, 
Fegyverében, jó lovában, 
Elhitte már ő magában, 
Hogy nincsen már e világban, 
Ki megrontsa hatalmában.
389:3.
Bátran kergeti népedet,
Ostorozza híveidet, 
Pusztítja örökségedet, 
Ostromolja seregedet, 
Nem féli büntetésedet.
389:4.
Azért tenéked könyörgünk: 
Támadj fel most mi mellettünk, 
Emeld fel zászlódat köztünk, 
Viadalmunkban légy velünk: 
Biztass, hogy meg ne rettenjünk.
389:5.
Bátorítsad mi szívünket,
Igazgassad fegyverünket, 
Tőlünk el ne vedd eszünket, 
Egyengessed seregünket: 
Rettentsd meg ellenségünket.
389:6.
Nékünk nincs annyi hatalmunk, 
Hogy ő ellene állhassunk; 
Te légy azért mi oltalmunk, 
Fegyverük ellen paizsunk, 
Erősségünk, diadalmunk.
389:7.
Nem sokaság a mi erőnk: 
Egyedül te vagy reményünk! 
Noha sokan nem lehetünk, 
Ha te velünk vagy, nem félünk: 
Sokat kevesen megverünk.
389:8.
Gyakorta kevés nép által 
Nagy hadakat levágatál, 
Erőseket letapodtál, 
Kevélyeknek torkán jártál, 
Kegyetleneket rontottál.
389:9.
Ők vívnak uralkodásért, 
Prédáért, ragadományért; 
Mi hitünkért, szent nevedért, 
Özvegyekért és árvákért, 
Megromlott édes hazánkért.
389:10.
Ne mondják azt mi felőlünk, 
Hogy nékünk nincsen Istenünk: 
Mutasd meg erődet bennünk, 
Viaskodjál együtt velünk, 
Magasztald fel kezed köztünk!
389:11.
Hogy mindenek, kik ezt hallják, 
Győzedelmedet csudálják, 
Jóvoltodat magasztalják, 
Hatalmasságodat áldják,
Erődet meg ne útálják.
389:12.
Mi is innen visszatérvén, 
Jó szerencsénken örülvén 
Adunk hálát, felemelvén 
Szemeinket, és dicsérvén 
Téged mind örökké, Ámen.
390:1.
Erős vár a mi Istenünk,
Jó fegyverünk és pajzsunk, :/: 
Ha ő velünk, ki ellenünk? 
Az Úr a mi oltalmunk. 
Az ős ellenség Most is üldöz még, 
Nagy a serege, Csalárdság fegyvere, 
Nincs ilyen több a földön.
390:2.
Erőnk magában mit sem ér, 
Mi csakhamar elesnénk; :/: 
De küzd értünk a hős vezér, 
Kit Isten rendelt mellénk. 
Kérdezed: ki az? Jézus Krisztus az,
Isten szent Fia, Az ég és föld Ura, 
Ő a mi diadalmunk.
390:3.
E világ minden ördöge 
Ha elnyelni akarna, :/: 
Minket meg nem rémítene, 
Mirajtunk nincs hatalma. 
E világ ura Gyúljon bosszúra: 
Nincs ereje már, Reá ítélet vár: 
Az Ige porba dönti.
390:4.
Az ige kőszálként megáll,
Megszégyenül, ki bántja; :/:
Velünk az Úr táborba száll, 
Szent Lelkét ránk bocsátja. 
Kincset, életet, Hitvest, gyermeket 
Mind elvehetik, Mit ér ez ő nekik? 
Miénk a menny örökre.
391:1.
Vedd el, Úr Isten, rólunk haragodat, 
És a te kemény, véres ostorodat; 
Nagy bűneinkért mireánk ne ontsad 
Bosszúállásodat.
391:2.
Ha bűnünk szerint kezdünk mi fizetni, 
Ítéletedet nem állhatja senki, 
Mint e világnak első veszedelmi 
Nékünk megjelenti.
391:3.
Mire mireánk gerjedez haragod, 
Ó, mi szent Atyánk, rajtunk nagy 
csapásod? 
Kik nem különbek vagyunk, mint 
árnyékok, 
Rothadandó porok. 
391:4.
Megfertőztettünk atyáink vétkével 
És gyarló lelkünk-testünk sok sebével; 
Mi romlásunkat, nagy veszedelmünket 
Nézd kegyelmes szemmel.
391:5.
Adjad minékünk a te Szentlelkedet: 
Ismerhessük meg mi Közbenjárónkat, 
Mert megismertük mi gonoszságinkat: 
Vedd el haragodat.
391:6.
Ne hagyd elveszni ilyen nagy munkáját, 
Ne hagyd hiába az ő szent halálát, 
A mi Urunknak keserves nagy kínját, 
Az ő áldozatját.
391:7.
Végye el rólunk a mi bűneinket, 
És mosogassa vérével vétkünket 
Ő, ki Atyjával és a Szentlélekkel 
Bizony örök Isten. 
392:1.
Az egyháznak a Jézus a fundámentoma, 
A szent Igére épült fel lelki temploma. 
Leszállt a mennyből hívni és eljegyezni 
őt, 
Megváltva drága vérén a váltságban 
hívőt.
392:2.
Kihívott minden népből egy lelki népet 
itt, 
Kit egy Úr, egy keresztség és egy hit 
egyesít. 
Csak egy nevet magasztal, csak egy cél 
vonja őt, 
És egy terített asztal ád néki új erőt.
392:3.
A világ fejedelme feltámad ellene, 
Vagy hamis tudománytól gyaláztatik 
neve, 
S míg egykor felderül majd az Úrnak 
hajnala, 
Csak virrasztói kérdik: „Meddig az 
éjszaka?”
392:4.
Sok bajban, küzdelemben meghajszolt, 
megvetett, 
De szent megújulásért És békéért eped, 
Míg látomása egykor Dicsőn beteljesül 
S a győzedelmes egyház Urával egyesül.
392:5.
A három-egy Istennel már itt a földön 
egy, 
S az üdvözült sereggel egy nép és egy 
sereg.
Ó, mily áldott reménység: ha itt időnk 
lejár, 
Te boldog szenteiddel fenn Nálad béke 
vár!
393:1.
Ne csüggedj el, kicsiny sereg, 
Ha rád zúdul vad ellened, 
Hogy végképp összetörjön; :/: 
Bár elpusztításodra tör, 
Gond, kételkedés mit gyötör? 
Nem lesz ez így örökkön! 
Bízzál: ügyed az Istené, :/: 
Népét ő el nem ejtené: 
Ő áll majd bosszút érted; 
Ő állít Gedeont melléd, 
Általa harcodban megvéd,
Szent igéjét és téged.
393:2.
Él az Úr, áll ígérete: 
Ördög s világ minden csele 
Megszégyenül mirajtunk! :/: 
Vélünk az Úr, mi ővele, 
Végtelen az ő ereje: 
Győzelmet kell aratnunk. 
Krisztusunk, segélj, el ne hagyj, :/: 
Pártfogónk végig te maradj:
Oltalmazz neved által, 
Hogy, mint hű nyájad, teneked 
Zenghessünk dicséreteket 
Víg, boldog hál'adással!
394:1.
Térj magadhoz, drága Sion, 
Van még néked Istened, :/: 
Ki atyádként felkaroljon, 
Szívét ossza meg veled!
Azt bünteti, kit szeret, 
Máskép ő nem is tehet: 
Sion, ezt hát jól gondold meg, 
Szabj határt bús gyötrelmednek.
394:2.
Hullámok ha rémítenek 
Mérhetetlen víz felett, :/: 
S a habok közt szíved remeg, 
Hogy sírod is ott leled; 
Ha aludni látod őt, 
Ki reményed és erőd: 
Sion, soha ne feledd el:
Ő megvívhat tengerekkel!
394:3.
Bár hegy, halmok rengenének, 
Miket égi kéz emelt, :/: 
S indulása a nagy égnek 
Végromlásra adna jelt: 
Ezt látva is el ne hidd, 
Hogy ez a perc elveszít; 
Sion, addig meg nem dőlhetsz, 
Míg oltalmad Istentől lesz!
394:4.
Bár könnyűid omlanának 
Gyöngyökül a tengerbe, :/: 
És elhalván hangja szádnak,
Csak pihegnél, mint gerle, 
Bár vér volna bíborod
S kő megszánná nyomorod: 
Sion, ne félj a gonosztól, 
Baj nem ér, míg Benne bízol!
394:5.
Bár hordozzad zsarnok láncát, 
Érjen kínos rabhalál, :/: 
Ha hitedet el nem játszád, 
Utad égbe nyitva áll. 
Örvendj mindig és vigadj, 
Emlékezz, ki népe vagy! 
Sion, nincs több Isten egynél, 
Benne hát ne kételkedjél!
394:6.
Ó, ne csüggedj, ím, az estnek 
Már leszállnak árnyai, :/: 
Kihez ajkid oly hőn esdnek, 
Halld: Atyádnak hangja hí. 
Ő gyalázat, kín helyett 
Néked jobbján ad helyet; 
Sion, a menny lesz te részed, 
Föld gyötrelmét hát ne nézzed!
394:7.
Végső áldást mondj hazádra, 
Mely távolról int feléd, :/: 
Égi honnak a határa 
Van már hozzád közelébb. 
Édes érzés mért fog el, 
Melytől olvad szív, kebel? 
Sion, minden máskép lesz ott, 
El fog tűnni nagy sírásod.
394:8.
Angyalok, ti fényes lelkek, 
Zengjetek víg éneket, :/: 
Mert már biztos révbe tért meg, 
Kit bús szélvész hányt-vetett! 
Már meggyőzte a halált, 
Istenéhez égbe szállt: 
Sion, onnan számkivetni 
Nem fog téged soha senki!
395:1.
Isten szívén megpihenve
Forrjon szívünk egybe hát, :/: 
Hitünk karja úgy ölelje 
Édes Megváltónkat át! 
Ő fejünk, mi néki tagja, 
Ő a fény, mi színei; 
Mi cselédek, ő a gazda, 
Ő miénk, övéi mi.
395:2.
Szeretetben összeforrva, 
Egy közös test tagjai, :/: 
Tudjuk egymásért harcolva, 
Ha kell, vérünk ontani. 
Úgy szerette földi nyáját 
S halt meg értünk jó Urunk; 
Fájna néki, látva minket, 
Hogy szeretni nem tudunk.
395:3.
Nevelj minket egyességre, 
Mint Atyáddal egy te vagy, :/: 
Míg eggyé lesz benned végre 
Minden szív az ég alatt; 
Míg Szentlelked tiszta fénye 
Lesz csak fényünk és napunk, 
S a világ meglátja végre, 
Hogy tanítványid vagyunk.
396:1.
Ébredj, bizonyságtévő Lélek!
A várfalakra őrök álljanak, :/: 
Kik bátran szólnak s harcra készek, 
Ha éj borul le, vagy ha kél a nap. 
Hívásuk zengjen messze szerteszét, 
Az Úrhoz gyűjtve népek seregét!
396:2.
Ó bárha lángod fellobogna 
S ébredne föl sok nemzet fényinél,:/: 
Ó bár sok szolga, sarlót fogva, 
Aratna, mígnem leborul az éj! 
Urunk, e roppant, ért vetésre nézz: 
A munka sok, a munkás oly kevés!
396:3.
Küldd útra hírnökid csapatját
És adj erőt onnan felül nekik, :/: 
Hogy veszni a pogányt se hagyják, 
És szerteűzzék Sátán seregit. 
Országod jöjjön el minél elébb, 
Hirdetve szent neved dicséretét!
397:1.
Ó, Sion, ébredj, töltsd be küldetésed, 
Mondd a világnak: hajnalod közel! 
Mert nem hagy az, ki népeket teremtett, 
Senkit sem éjben, bűnben veszni el. 
Légy örömmondó békekövet, 
Hirdesd: a Szabadító elközelgetett!
397:2.
Lásd: millióknak lelke megkötözve, 
Rabláncként hordoz sötét bűnöket; 
Nincs kitől hallja: Megváltónk keresztje 
Mily gazdag élet kútja lett neked. 
Légy örömmondó békekövet, 
Hirdesd: a Szabadító elközelgetett!
397:3.
Mondd minden népnek: elveszett 
juháért 
Mit tett a Pásztor - csuda szerelem -
Földig hajolt a kárhozott világért 
S meghalt alant, hogy élhess odafenn. 
Légy örömmondó, békekövet, 
Hirdesd: a Szabadító elközelgetett!
397:4.
Küldj fiaidból, akik nemhiába 
Élvezik kincsed: hirdessék szavad; 
Öntsd lelked értük győzelmes imába: 
Mindent, mit adtál, Krisztus visszaad. 
Légy örömmondó, békekövet, 
Hirdesd: a Szabadító elközelgetett!
397:5.
Ő visszajön, Sion, előbb, mint véled, 
Felfedi titkát minden szív előtt.
Egy lélekért se érjen vádja téged, 
Hogy te miattad nem látta meg Őt. 
Légy örömmondó, békekövet, 
Hirdesd: a Szabadító elközelgetett!
398:1.
Úr lesz a Jézus mindenütt, 
Hol csak a napnak fénye süt, 
Úr lesz a messze tengerig, 
Hol a hold nem fogy s nem telik.
398:2.
Őneki mondjunk bő imát, 
Díszítsük azzal homlokát, 
Jó illat légyen szent neve, 
Minden napon dicsérete.
398:3.
Országok, népek és nyelvek,
Ő dicsőségét zengjétek, 
Gyermekek hangja hirdesse: 
Áldott a Jézus szent neve!
398:4.
Ő királysága bő áldás, 
Ott van a felszabadulás,
Fáradtak ott megnyugszanak, 
Ínségesek megáldatnak.
398:5.
Minden teremtés dicsérje, 
A Király Krisztust tisztelje;
Angyali ének zengjen fenn, 
S mind e föld mondja rá: Ámen.
399:1.
Ímhol vagyok, édes Uram, Istenem, :/: 
Kész vagyok mindenben néked 
engednem, 
Szent nevedért szörnyű halált 
szenvednem, 
Csak az igaz hitben ne hagyj tőled 
elesnem!
399:2.
Oda megyek, ahova parancsolod, :/: 
Akár tűzre, akár vízre akarod, 
Vagy fegyverre, tömlöcre te kívánod: 
Legyen, Uram Isten, valamint te akarod!
399:3.
A halálra ímhol viszem fejemet, :/: 
Nem szánom én kibocsátni lelkemet, 
A Krisztusért kiontatni véremet: 
Ezzel megmutatnom az én igaz hitemet.
399:4.
Én elhagyom már e földi házamat, :/: 
Nem szánom az én édes magzatimat, 
Se nem szánom jámbor házas társamat, 
Én atyámfiait, sok jámbor barátomat.
399:5.
Semmi nékem itt e földön lakásom; :/: 
Ha senkitől nem volna is bántásom: 
Mennyországra vagyon nagy 
kívánságom, 
Mert ott vagyon nékem maradandó 
városom.
399:6.
Egy keveset most ha én itt tűrendek, :/: 
A Krisztusért ha valamit szenvedek: 
Nagy bőséges jutalmat tőle vészek, 
Örök dicsőségben véle mert együtt 
lészek.
399:7.
Erősb leszek mind e széles világnál, :/: 
Gyorsabb leszek vadaknál, madaraknál, 
Fényesb leszek én a fényes szép napnál, 
Drágalátosb lészek minden szép 
sáraranynál.
399:8.
Halálból mert megyek örök életre, :/: 
Kárhozatból az örök idvességre, 
Gyalázatból az örök dicsőségre, 
És keserűségből angyali nagy örömre.
399:9.
Nézz reám én Istenem, szent szemeddel, 
:/: 
Hogy tűrhessek mindent nagy 
békességgel, 
És lehessek azokhoz szeretettel, 
Akik háborgatnak, megölnek 
fegyverükkel.
399:10.
Én elmegyek Atyámhoz, Istenemhez, :/: 
Én lelkemnek megváltó Mesteréhez; 
Mennyországban való örökségemhez, 
És a vígasztaló Szentlélek Úr Istenhez.
399:11.
Istennek ez oly nemes ajándéka: :/: 
Hogy a bűnösöket ő nem útálja, 
De nagy szeretettel hozzá fogadja, 
Az ő szent országát Krisztusért nékik 
adja.
399:12.
Fordítsd hozzám, szent Atyám, 
szemeidet,:/: 
Bocsássad el mennyből te Szentlelkedet, 
És tartsad meg mindvégig te hívedet, 
Hogy a világ előtt vallhassalak tégedet.
399:13.
Én kivallom a te igazságodat, :/: 
Mindeneknek szent irgalmasságodat; 
Adjad nekem a te szent malasztodat,
És bátorítsad meg ilyen szegény 
szolgádat!
399:14.
Semmit nem gondolok az én kínommal, 
:/: 
Semminémű testem-szakadásával, 
Nem gondolok nagy szörnyű 
halálommal, 
Mert majd együtt lészek megváltó 
Krisztusommal.
399:15.
Jöjj el immár, ó én édes orvosom! :/: 
Jöjj el, megváltó szép Jézus Krisztusom! 
Jöjj el, megnyugtatóm, édes Megváltóm: 
Testemet-lelkemet te kezedbe ajánlom!
400:1.
Hagyjátok el, hív keresztyének, 
Fájdalmát a ti szíveteknek, 
Senki ne sirassa halottját,
Mert megnyerte ő boldogságát.
400:2.
Anyák szűnjenek meg sírástól, 
Elfelejtkezvén magzatukról,
Mert nem halál az ő haláluk, 
De életben megújulásuk.
400:3.
Ekképpen az elvetett magvak 
Rothadásukban gyarapodnak, 
És szépen fejüket vetendők, 
Végezetül jó gyümölcs termők.
400:4.
Fogadd be azért a holt testet, 
Kebeledbe, föld, vegyed őtet, 
Takargassad az ő tagjait, 
Mint édes anya magzatait.
400:5.
Szentléleknek edénye volt ez,
Az élő Isten képe volt ez, 
A Krisztus Jézus lakott ebben, 
Volt Istentől nyert kegyelemben.
400:6.
Föld, híven tartsd e testet benned,
Mert mikor Krisztus majd eljövend, 
Számon kéri ezt akkor tőled, 
Így lészen bizonnyal, elhigyjed!
400:7.
Noha ez mostan rothadandó 
És idővel porrá válandó, 
De feltámad az Úr szavára, 
Angyali zengő harsonára.
401:1.
Szívem szerint kívánom 
Utolsó órámat, :/: 
Mert nyomorúság, bánat 
Emészti napomat. 
Megválni kész vagyok már 
Várván én jussomat, 
Melyet Jézus megszerzett, 
Mint fő jutalmamat.
401:2.
A bűntől és haláltól 
Megváltál engemet, :/: 
Ó Jézus, véred árán 
Megszerzéd üdvömet. 
Nem rettent már halálom,
Sem semmi félelem; 
Nyugalmamat tebenned, 
Megváltóm, meglelem.
401:3.
A kedvére élőnek 
Keserű a halál, :/: 
De én várom nyugodtan, 
Ha jő, készen talál. 
Jól tudom, fenn a mennyben 
Lesz dicsőbb életem, 
Így hát még a halál is
Csak nyereség nekem.
401:4.
Ez a világ magához 
Ám vonja szívemet, :/: 
Bár ígérjen bőséggel 
Elmúló kincseket, 
Nem ejthet tőrbe engem 
Már semmi földi jó: 
Megáll az Úr igéje, 
Más minden elmúló.
401:5.
Elválni kedvesinktöl 
Fájdalmas és nehéz, :/: 
De szívem szent reménnyel 
A jövendőbe néz. 
Jézus, én bizodalmam, 
Hiszem, hogy egy napon 
Szerettimet a mennyben 
Újra megláthatom.
401:6.
El nem bocsátlak többé, 
Nem hagylak, Jézusom, :/: 
Te vagy üdvöm, reményem, 
Én csak benned bízom. 
Szent karod támogasson 
A végső harcon át, 
Hogy elvegyem kezedből 
Az égi koronát.
402:1.
Ó, örök hatalmú mennyei szent Isten, 
Minden dolgaimban benned van 
reményem, 
Te vagy oltalmam, vígaszom nékem.
402:2.
Hogyha bánat árja szemeimre zúdul, 
Szívem fájdalmára balzsamot ád az Úr, 
S felszárad a könny, a seb begyógyul.
402:3.
Kínok hogyha gyötrik lelkemet halálra, 
Sóhajom akkor is Istenemet áldja, 
Hiszen föltámaszt egy szebb világra.
403:1.
Szomorú a halál a gyarló embernek, 
Halál követétől mindenek rettegnek, 
Kiváltképen kik e világban örülnek, 
Nehéz e világtól megválni ezeknek.
403:2.
Többet higgy a jégen rajzolt írásoknak, 
Mint a csalárd világ sok biztatásának, 
Szép szín alatt közli kis részét javának, 
De semmit sem hihetsz állandóságának.
403:3.
Romlandó az élet s csak veszendő hívság, 
Hamar elenyészik, mint a gyenge virág, 
Minden ékessége csak nagy sanyarúság: 
Helyette vár reád a fényes mennyország.
403:4.
Azért, gyarló világ, már maradj 
magadnak, 
Ám tartsd barátidnak, kik benned 
vigadnak, 
Tovább követője nem leszek utadnak, 
Nem leszek bús rabja mulandó 
javadnak.
403:5.
Tudom, kinek hittem és kinek 
szolgáltam, 
Kit szeretett lelkem, kihez folyamodtam, 
Kit hívtam Uramnak, ki mellett 
harcoltam, 
Azért hűségemnek jutalmát találtam.
403:6.
Elértem hitemnek egyetlenegy célját, 
Vitézkedésemnek reménylett pálmáját, 
Az örök életnek drága koronáját, 
Hogy abban tiszteljem a mennyek 
királyát.
403:7.
Ó édes Megváltóm, ne nézd bűneimet, 
Sok ellened való cselekedetimet, 
Idvességem árát: tekintsd érdemedet, 
Jővel Jézus Krisztus, vedd hozzád 
lelkemet!
403:8.
Igazságod szerint ne ítélj meg engem, 
Mert semmi kegyelmet nem talál 
érdemem, 
Nem lehet kívüled soha idvességem: 
Jővel, Jézus Krisztus, édes 
reménységem!
403:9.
Elvégeztem immár pályafutásomat, 
E világon való zarándoklásomat, 
Megtartottam hitem s igaz vallásomat: 
Jővel, Jézus Krisztus, add meg 
koronámat!
404:1.
Jaj, mely hamar múlik világ dicsősége, 
Hirtelen változik minden ékessége, 
Távozik szépsége!
404:2.
Mint a füst és árnyék, csak olyan életed, 
Hirtelen elmúlik, észre sem veheted, 
Mint lesz enyészeted.
404:3.
Mint a szép virágok tavasszal újulnak, 
Ékes nyílásukkal fénylenek, vidulnak, 
De hamar elmúlnak:
404:4.
Ifjak rettegjetek, vének megtérjetek: 
Ím rajtatok a sor, azért készüljetek, 
Mert el kell mennetek.
404:5.
Ez úttól kincs, jószág senkit meg nem 
menthet, 
Egyedüli mentség csak Jézusod lehet, 
Ki velünk jót tehet.
404:6.
Ő a testi halált életre fordítja, 
A hívő léleknek szennyét letisztítja, 
Végre boldogítja.
404:7.
Mi is végóránkon hogy erre juthassunk, 
Tiszta kegyességet Istenhez mutassunk: 
Így lesz boldog sorsunk.
404:8.
Ki-ki életében azért elkészítse 
Testét a férgeknek, lelkét az Istennek 
Örök dicsőségre.
405:1.
Minden ember csak halandó, 
Minden test, mint fű, virág; :/: 
Itt ami van, mind romlandó, 
És elmúlik e világ. 
Porrá kell e testnek lenni, 
Hogyha el akarja venni 
Az örök dicsőséget, 
Melyet Isten készített.
405:2.
Azért e testi életem, 
Ha jön a sír éjjele, :/: 
Bátran s örömmel leteszem, 
Semmit sem vesztek vele; 
Mert a Krisztus drága vére 
Utat nyit egy dicsőbb létre; 
A halálban biztatóm 
Jézus, az én Megváltóm.
405:3.
Ki szakaszthat el őtőle? 
Enyém ő, s övé vagyok. :/: 
Tudom, el nem vet előle, 
Ígéreti mert nagyok; 
Sőt felvisz engem az égbe, 
Dicsőültek seregébe, 
Hol az Istent meglátom 
És mindörökké áldom.
405:4.
Ott van öröm s örök pálma, 
Hol sok ezren az égben, :/: 
Isten trónja előtt állva 
Tündöklő fényességben, 
A dicső szent angyalokkal, 
Minden megboldogultakkal 
A Jézust magasztalják, 
Megtartójuknak vallják.
405:5.
Nagy keresztet kik hordoznak 
S harcolják a hit harcát, :/: 
Győzelemben vigadoznak 
S zengnek ott halléluját. 
Ott öröm s dicső korona 
Én fejemet körülfonja; 
Ott élem az életet, 
Melynek vége nem lehet.
406:1.
Én Istenem, benned bízom, 
Segélj, ne hagyj tántorodnom! 
Lelkem, testem, minden tagom 
Reád bízom: 
Vezess, mert rád támaszkodom.
406:2.
Nem tudom, itt meddig élek, 
Tudom, éltem végeztetik. 
Valamikor néked tetszik, 
Hozzád mégyek, 
Akaratodnak engedek.
406:3.
Minden órában kész lelkem, 
Hogy veled legyek, Istenem. 
Nem választok időt, órát, 
Hozzád jutást, 
Mikor akarod, rajtad áll.
406:4.
Testemnek minden tagjait 
És a hajamnak szálait 
Tudod, Uram, mert fejemről 
Még csak egy szál 
Kedved nélkül alá nem száll.
406:5.
Itt csak bánat, keserűség, 
Vagyon fájdalom, betegség;
Életünk többnyire ínség, 
Kedvetlenség: 
Még erőnk is erőtlenség.
406:6.
Nincs orvosság halál ellen 
Patikában vagy más helyen, 
Széles mezőn, drága kertben 
Oly fű nincsen, 
Haláltól amely megmentsen.
406:7.
Te azért, ó én Istenem, 
Add énnékem ezt értenem, 
Hogy nyomorult mi életünk, 
Meg kell halnunk,
E világból ki kell múlnunk.
406:8.
A halálban biztatásom
Nékem egyedül Jézusom, 
Ki énérettem szenvedett, 
Megfizetett: 
Szent Atyjának eleget tett.
406:9.
Azért, mikor én Istenem 
Akarod, vedd hozzád lelkem, 
Hogy veled örökké éljek, 
Reád nézzek, 
Az angyalokkal örvendjek.
407:1.
Itt nincs igazi boldogság,
Ez az élet csak fényes fogság; 
Nincsen valóságos nyugodalom, 
Míg be nem fedez a sírhalom.
407:2.
E világnak kedvessége 
Tartatlan és keserű vége; 
A szenvedések és változások 
Uralkodnak, s itt van lakások.
407:3.
Csak a sírban van csendesség, 
Ott van a legnagyobb egyesség; 
Ott az úr és szolga megegyeznek, 
Mint csak por, föld: nem különböznek.
407:4.
Jézus porunkat felkölti, 
Mikor nyugvását itt kitölti; 
Lelkünkkel is újra egyesíti 
És idvességben részesíti.
408:1.
Seregeknek szent Istene, 
Mennynek, földnek teremtője, 
Jővel jővel, én Krisztusom, 
Ne hagyj utolsó órámon!
408:2.
Végy be, kérlek, kegyelmedbe,
Idvezítő szerelmedbe ;
Jővel jővel, én Krisztusom, 
Ne hagyj utolsó órámon!
408:3.
Az egekre tégy méltóvá, 
Szent hitemben állandóvá; 
Jővel jővel, én Krisztusom, 
Ne hagyj utolsó órámon!
408:4.
Életemben ki szerettél,
Jóvoltodban részeltettél: 
Jővel jővel, én Krisztusom, 
Ne hagyj utolsó órámon!
408:5.
Áldom azért szent nevedet, 
Hirdetem dicsőségedet: 
Jővel jővel, én Krisztusom, 
Ne hagyj utolsó órámon!
408:6.
Testem nyugtasd meg a földbe', 
Lelkem vidd a magas égbe; 
Jővel, jővel, én Krisztusom! 
Ne hagyj utolsó órámon!
409:1.
Utas vagyok e világban, 
Mennyországban 
Vár örök hazám készen. 
A testem csak lelkesült por 
S viszont a sor 
Ha rájön porrá lészen.
409:2.
Minden nap hoz rám fájdalmat: 
Nyugodalmat 
Szívem sehol nem talál, 
Majd kár ér, majd búbánat sért, 
Majd bűn kísért, 
Végre eljön a halál.
409:3.
Uram, te látod végemet,
Mert testemet 
S lelkemet te formáltad; 
Előbb, mint lettek napjaim, 
Hajszálaim 
Mind egyig megszámláltad.
409:4.
Lelkemnek földi társától, 
Sátorától Bizonyos megválása; 
De csak annak, 
Ki Istent fél, 
Kegyesen él, 
Lesz boldog kimúlása.
409:5.
Atyám, hogy meg ne rettenjek,
S bátran menjek 
A minden test útjára, 
Teremts tiszta szívet bennem:
Néked élnem 
Légyen lelkem fő vágya.
409:6.
Néked, napjaimnak Ura, 
Akár búra, 
Akár örömre juttatsz,
Szent megnyugvással engedek; 
Bár szenvedek, 
Mindent jómra fordítasz.
409:7.
Akármikor jön a halál, 
Készen talál, 
Fájdalmimnak vet véget; 
Bátran fogok vele kezet: 
Hozzád vezet 
S ád örök üdvösséget.
410:1.
Csak vándorút az életem,
Míg majd hazámba érkezem,
Szent Jeruzsálem városába, 
Mit fönn az Isten készített, :/:  
Szövetség-vérre épített, 
Hol ajkam majd csak őt imádja; 
Csak vándorút az életem, 
Míg majd hazám elérhetem.
410:2.
Árván megyek az élten át, 
Nem ismer itt a vak világ; 
Ott várnak rám a hű testvérek; 
Ott vár az égi szent sereg; :/: 
Ujjongva szolgálok neked, 
És örökké csak érted égek; 
Ó, Megváltóm, jővel, siess, 
Szívem csak tégedet keres.
411:1.
Nem sokáig tart már földi bujdosásom,
Atyám hajlékában lesz örök lakásom;
A megfáradottnak jó lesz ott pihenni, 
Küzdelmei után nyugalomra lelni.
411:2.
Repülj hát én lelkem, repülj bontott 
szárnnyal: 
Vár az örökélet a nagy boldogsággal; 
Nincsen elegyítve az szomorúsággal, 
Zeng az örömének angyalok karával.
411:3.
Szerelmes Jézusom, egeknek Királya! 
Majd ha üt éltemnek utolsó órája, 
Nyugtassad békében a sírban testemet, 
Irgalmadból add meg várt 
üdvösségemet!
412:1.
Porok vagyunk, porrá lészünk, 
E világtól búcsút vészünk, 
Mint az árnyék, elenyészünk.
412:2.
Itt nincsen semmi állandó, 
Minden változó, múlandó, 
Rövid életű, s halandó.
412:3.
Emberek, tapasztaljátok: 
Egyaránt tartozik rátok 
A paradicsomi átok.
412:4.
Annyi nyugvó helyet adnak 
Neked is, mint portársadnak, 
Ha szemeid elszunnyadnak.
412:5.
A holtak csendes kertjében 
Melletted alszik békében, 
Kit gyűlöltél életében.
412:6.
Lelkem, ne bízz emberekben,
A földi fejedelmekben: 
Nincsen segítség ezekben.
412:7.
El kell múlni a porrésznek; 
Ha kimegy lelkünk, enyésznek: 
Szándékink mind semmik lésznek.
412:18.
Így hát múlandó mindenem, 
Amivel birok, csak te nem, 
Mert örökké élsz, Istenem.
412:9.
Te vagy lelkem bizodalma, 
Szívem örök nyugodalma, 
Hitemnek boldog jutalma.
412:10.
Ha ostromol a test és vér, 
Szegény lelkem csak hozzád tér, 
Uram, kegyelmet tőled kér.
412:11.
Ha reám kereszt tétetett,
Ha megúnom az életet: 
Vigasztalsz, örök szeretet.
412:12.
Ha sajtolgat a szegénység: 
Hozzád vezet a reménység, 
Édes Atya, nagy Istenség.
412:13.
Ha rettent halálfélelem: 
Édes Jézus, te légy velem; 
Megtartó kezed ölelem.
412:14.
Erősítsd gyenge hitemet, 
Halálos küzdéseimet,
Segítsd, idvezítsd lelkemet.
412:15.
Nyugodt lesz így porba szállnom, 
Végső szómmal ezt kiáltom: 
Jővel, Úr Jézus, Megváltóm!
413:1.
Menj el a te nyugalmadba, 
Boldog lélek, követünk; :/: 
Hogy a kívánt nyugalomba' 
Részt vehessünk, sietünk. 
Készíts, Uram, e jóra, 
Hogy midőn amaz óra 
Eljő, örömmel mehessünk 
Hozzád, Jobbodra ülhessünk.
414:1.
Megszabadultam már én a testi haláltól, 
És megmenekedtem minden 
nyavalyáimtól, 
Bűntől, a haláltól, e csalárd világtól, 
Az örök kárhozattól.
414:2.
Lelkemet ajánlom a hatalmas Istennek, 
És testemet hagyom ő anyjának, a 
földnek; 
Ez világot pedig az én feleimnek, 
És a benne élőknek.
414:3.
A testi halálból megyek örök életre, 
És megmondhatatlan örömre, 
dicsőségre, 
Kit kezdettől fogva a Krisztus 
megszerzett 
Az ő benne bízóknak.
414:4.
Nincsen már hatalma én rajtam az 
ördögnek, 
E csalárd világnak, sem a kegyetlen 
bűnnek, 
Mert Krisztus elrontá ezeknek hatalmát 
Az ő szent halálával.
414:5.
Az Atya Istennek vagyok én 
szerelmében,
Az ő szent Fiának kedvében, 
kegyelmében: 
Részessé tett engem minden örökében, 
Az örök dicsőségben.
414:6.
Dicsőség tenéked, örök Atya Úr Isten, 
És tisztesség néked, megváltó Fiú Isten: 
Teljes Szentháromság egy bizony 
Istenség 
Az örök dicsőségben!
415:1.
Jer, temessük el a testet,
Melyről kétségünk nem lehet, 
Hogy az ítéletnek napján 
Fel fog támadni igazán.
415:2.
Porból való eredete, 
Azért porrá kell lennie, 
De majd feltámad a sírból,
Mihelyt az Úrnak szava szól.
415:3.
Az ő lelke örökké él 
A más világon Istennél, 
Ki szent Fiának általa 
Őt a bűntől megváltotta.
415:4.
Lelke csendességben nyugszik, 
Teste a földben aluszik, 
Honnan ítélet napjára 
Feltámad nagy vigasságra.
415:5.
Itt volt ő nagy félelemben, 
De ott lészen csendességben, 
Örökkévaló örömben 
És hatalmas fényességben.
415:6.
Jer, hagyjuk itt őt aludni,
Krisztus Jézusban nyugodni, 
És mi szüntelen vigyázzunk, 
Mert nékünk is meg kell halnunk.
415:7.
Erre Krisztus adjon erőt, 
Ki vérével minket kivett 
A veszedelmes pokolból 
És kínból, örök halálból.
415:8.
Ő mitőlünk dicsértessék, 
Örökké magasztaltassék 
Egyetemben az Atyával 
És Szentlélek Úr Istennel.
416:1.
Krisztus én életemnek 
Te vagy reménysége, :/: 
Szegény bűnös lelkemnek 
Örök üdvössége. 
Lészek hát én csendességben, 
Bár a halál fúlánkjával rettentsen.
416:2.
Bátran éltem letészem, 
Mert jutalmát vészem, :/: 
Elkészítve már nékem 
Királyi szent székem. 
Lészek hát én csendességben, 
Bár a halál fúlánkjával rettentsen.
416:3.
Megyek hát én örömmel 
Sion királyához; :/: 
Ó, Jézusom, vezess el 
Égi szent Atyádhoz! 
Örvendj szívem, repess lelkem! 
Mert léssz mennyben angyali 
dicsőségben!
417:1.
Gyarló testünk porrá lészen, 
Mivel porból vétetett, :/: 
A halál vár kit-kit készen, 
Mert halálra született. 
A bennünk levő bűnért 
Ezzel fizetjük a bért: 
Minden nap, sőt minden óra
Emlékeztet koporsóra.
417:2.
Sírva jöttünk e világra,
Sírás közt költözünk el, :/: 
De ha jutunk boldogságra,
Semmit se vesztettünk el. 
Bár panasz tölti szánkat, 
Míg megfutjuk pályánkat, 
Bár e földön csak bujdosunk: 
Lesz mennyben örök városunk.
417:3.
Hadd menjen hát kiköltözött 
Lelkünk jobb hazájába, :/: 
Testünk a halottak között 
Hadd nyugodjék sírjába': 
Nem alszik el örökre, 
Még boldogabb időkre 
Tartatik a sír fenekén, 
Biztatást innen veszek én.
417:4.
Eljön egykor amaz óra, 
Melyben a gyász sírhalmok :/: 
Megnyílnak trombitaszóra 
S elvész minden hatalmok. 
Akkor majd lelkünk, testünk 
Elveszi, mit kerestünk; 
Szemünk téged is meglát ott,
Kit most innen elbocsátott.
418:1.
Uram, majd egyszer feltámadnak, 
Kik a sírhalmokban szunnyadnak, 
Áldott kezed tágas tért nyitott, 
Hol a sírdomb húzott kárpitot, 
Jő majd a boldog kikelet, 
Elűzi a hosszú telet.
418:2.
Boldog, aki nyugszik sírjában 
A Megváltó szent oltalmában; 
Bár rágja testét féregsereg, 
A rög közt is élte szendereg; 
S jő majd a boldog kikelet: 
A Góel áll sírja felett.
418:3.
Áldott légy hát, holtak országa, 
Az Istennek nagy majorsága;
Megfogjuk azt élő hitünkkel, 
Hogy a halálban nem veszünk el: 
Jő majd a boldog kikelet, 
Ha kinyugosszuk a telet. 
418:4.
Jézus, ki isteni erővel 
Megvívtál a gyász temetővel, 
S feltámadtaknak vagy zsengéje, 
Kössön hozzád szád szent igéje; 
Téged követvén, úgy éljünk, 
Hogy sírunktól mi se féljünk.
419:1.
Már elmégyek az örömbe, 
Paradicsomnak kertébe. 
Lészek Istennek kedvébe: 
419:2.
Immáron bételjesedék, 
Mit éltemben sokszor hallék: 
Hogy még halálnak fizetnék.
419:3.
Keresztyén hitnek jutalmát, 
Már elvészem diadalmát: 
Az életnek koronáját.
419:4.
Lelkem Ábrahám keblében, 
Testem is nyugszik a földben,
De vagyok oly reménységben:
419:5.
Onnét hogy még feltámadok, 
Krisztus Jézussal vígadok; 
Azért lelkemnek így szólok:
419:6.
Siess a boldog városba, 
Aholott bé vagyok írva: 
A mennyeknek országába.
419:7.
Drága szép lakó városunk, 
Hol Istennel együtt lakunk; 
Krisztus is örökös társunk.
419:8.
E városnak boldogságát, 
Tündöklését, gazdagságát, 
Szent Írás mondja mivoltát.
419:9.
Abban, úgymond, nem szükséges 
Napfény, s hold nem kellemetes: 
Isten benne fényességes.
419:10.
Keserűség, sem irigység, 
Nincs ott sántaság, betegség, 
Nincsen ott nyomorult vénség.
419:11.
De mindnyájan feltámadván, 
Lészünk erős állapotban 
Krisztus ítéleti után.
419:12.
Ott nincs továbbá kevélység, 
Nem uralkodik az éhség: 
Szeretet lesz az elégség.
419:13.
Lészünk hívek egy seregben, 
Mind egyenlő dicsőségben, 
Szent Pál mondja levelében.
419:14.
Gerjedez együtt szerelmünk, 
Istenünkhöz tiszteletünk; 
Arról el nem feledkezünk.
419:15.
Az angyalok, pátriárkák, 
Apostolok és próféták: 
Megismernek atyánk s anyánk.
419:16.
De még nagyobbnak mondatik, 
Hogy Isten velünk lakozik, 
Kinek dicsőség adassék!
420:1.
Életemnek végső napját, 
Minthogy már elértem óráját,
Testem leteszi bűnének zsoldját, 
Bátran megvívja halálbaját.
420:2.
Lelkem érzi, hogy testemtől,
Meg kell válnia ez élettől, 
Tudja: búcsút vészen földiektől, 
Mert így van rendelve Istentől.
420:3.
Azért dolgát ő is bízza
Istenre, ki magához hívja; 
Elhitte, hogy Krisztus őt nem hagyja, 
E harcban segedelmét nyújtja.
420:4.
Támadjon fel bár a Sátán, 
De nincs hatalom botja vállán; 
Nem örülhet soha lelkem kárán: 
Megváltott vagyok Krisztus árán.
420:5.
Isten ellen hogy bűnt tettem, 
Ezért akkor pereljen velem. 
Tudom: fortélya nem árt ellenem, 
Mert részes velem a kegyelem.
420:6.
Igyekezzék érdememtől, 
Eltiltani Idvezítőmtől, 
Kifogni a hívek számok közül: 
Isten már nem ád ki kezéből.
420:7.
Ennyi ellenségim között 
Krisztus, ki magának gyűrűzött 
Nem hágy, mert jó reménységet szerzött, 
Kit nálam mindeddig megőrzött.
420:8.
Édes Jézus, segedelmem! 
Kérlek, már légy jelen mellettem, 
Pályafutásom ha elvégeztem, 
Letett jutalmát add meg nekem!
420:9.
Angyali tábor ne késsék, 
Kik lelkem hozzád felkísérjék, 
Ábrahámnak kebelébe vigyék, 
Hol Lázárral együtt nyúgodjék.
420:10.
Feltámadás felől hitem, 
Vagyon állhatatos értelmem, 
Jó bizodalom, reménység engem 
Táplál, mert kész életre mentem.
420:11.
Ha porrá változik testem, 
De hiszem, hogy én Idvezítőm 
Ezen testben szemeimmel nézem, 
Mikor eljő, mint én Ítélőm.
420:12.
Nem lesz nekem félelmemre,
Ha mondatik, hogy ítéletre, 
Keljetek fel, holtak, számvetésre, 
Mert eljött Bíró fizetésre.
420:13.
Bátran a trombita szóra, 
Angyaloktól fuvallására 
Feltámad testem, mert vígasságra, 
Mennybe vitetik boldogságra.
420:14.
Áldott Jézus, végső szómat, 
Halljad, elégeld meg harcomat,
Terjeszd ki lelkemnek szent markodat, 
Részeltesd velem országodat!
420:15.
Hol színről-színre Atyánkkal, 
Ezt kiáltsam boldog juhokkal: 
Dícsértessél, Atyám, szent Fiaddal, 
Szent, szent, szent légy ajándékoddal!
421:1.
Tudom: az én Megváltóm él, 
Hajléka készen vár reám;
Már int felém, és koronát
Ígér a földi harc után. 
Bár a világ gúnyol, nevet, :/: 
A honvágy tölti lelkemet, 
Mert nemsokára hív az Úr: 
Jöjj haza, jővel gyermekem! :/: 
Kitárt karjával vár az Úr: 
Jer, pihenj, nyugodj keblemen!
421:2.
Remélek Jézusomban én, 
Ő törlé el sok bűnömet; 
Ajkáról hívón zeng felém: 
„Jer haza, vár rád Mestered!”
Bár a világ gúnyol, nevet, :/: 
A honvágy tölti lelkemet, 
Mert nemsokára hív az Úr: 
Jöjj haza, jővel gyermekem! :/:
Kitárt karjával vár az Úr: 
Jer, pihenj, nyugodj keblemen!
421:3.
Előttem oly csudálatos, 
Hogy értem szállt a földre le; 
Miattam annyit szenvedett, 
Bűnömért annyit véreze. 
Bár a világ gúnyol, nevet, :/: 
A honvágy tölti lelkemet, 
Mert nemsokára hív az Úr: 
Jöjj haza, jővel gyermekem! :/: 
Kitárt karjával vár az Úr: 
Jer, pihenj, nyugodj keblemen!
421:4.
Tudom, hogy közel Mesterem, 
Az óra fut, a nap közel; 
Elébe állok csak hamar, 
Megváltó Jézusom, jővel!
Bár a világ gúnyol, nevet, :/: 
A honvágy tölti lelkemet, 
Mert nemsokára hív az Úr: 
Jöjj haza, jővel gyermekem! :/: 
Kitárt karjával vár az Úr: 
Jer, pihenj, nyugodj keblemen!
422:1.
Hadd menjek, Istenem, 
Mindig feléd, 
Fájdalmak útjain 
Mindig feléd. 
Ó sok keresztje van, 
De ez az én utam, 
Mert hozzád visz, Uram, 
Mindig feléd. 
422:2.
Ha este száll reám 
S csöndes helyen 
Álomra hajtanám
Fáradt fejem: 
Nem lesz hol nyughatom,
Kő lesz a vánkosom, 
De álomszárnyakon 
Szállok feléd.
422:3.
Szívemtől trónodig 
- Mily szent csoda –
Mennyei grádicsok 
Fényes sora, 
A szent angyalsereg 
Mind nékem integet; 
Ó, Uram, hadd megyek 
Én is feléd!
422:4.
Álomlátás után 
Hajnal ha kél, 
Kínos kővánkosom
Megáldom én. 
Templommá szentelem, 
Hogy fájdalmas szívem, 
Uram, hozzád vigyem, 
Mindig feléd!
422:5.
Csillagvilágokat 
Elhagyva már, 
Elfáradt lelkem is 
Hazatalál. 
Hozzád ha eljutok, 
Lábadhoz roskadok: 
Ottan megnyugodhatok 
Örökre én!
423:1.
Akik bíznak az Úr Istenben,
El nem vesznek életükben: 
Megtartatnak kegyelemben.
423:2.
Az Istennek szent beszédében, 
Kik maradnak szerzésében, 
Hitük által idvességben:
423:3.
Ezek lésznek nagy erősségben,
Mint egy kőszál, keménységben: 
Megtartatnak kegyelemben.
423:4.
Sokszor esnek kísértésekben, 
De ők el nem vesznek ebben: 
Megmaradnak igaz hitben.
423:5.
Akik pedig hitetlenségben 
Élnek és nagy kevélységben: 
Mind elvesznek azok ebben.
423:6.
De a hívek nagy békességben,
Lésznek örök dicsőségben: 
Hitük által idvességben.
424:1.
Ó, mely boldog az oly ember éltében, 
Akit az Isten bévett kegyelmében, 
Sok vétkeiről elfeledkezett, 
Bűnös fejének megkegyelmezett.
Boldog az s lehet teljes bizodalma, 
Kinek a Krisztus paizsa s oltalma, 
Mert nem árt annak a bűn s a halál, 
Ámbár a törvény ellene fennáll.
424:2.
A törvény súlyát hogy kezdém vizsgálni, 
Erőm mivoltát azon megpróbálni, Azonnal 
lelkem, jaj, elrémüle, 
Testem és vérem bennem elhüle. 
Mert tudom nyilván, mely nagy 
gyarlóságom, 
Ó, mely számtalan bűnöm s adósságom; Ha 
törvény szerint bán az Úr velem, Soha nem 
fordul napra éjjelem.
424:3.
De hogy szívemet emelém végtére 
Az én Uramnak elégtételére, 
Érdemét hittel hozzám kapcsoltam, 
Legottan lelkemben megújultam. 
Mert igazsága reám kiterjedett, 
Melyért a nagy Úr nékem megengedett, 
A törvény átkát rólam elvévé, 
Nagy kegyelmének tőn részesévé.
424:4.
Hát benned vagyon minden bizodalmam, 
Ó, áldott Jézus, paizsom s oltalmam, 
Tudom, vétkeim sokak és nagyok, 
Magamban féreg, por, hamu vagyok. 
De te kedves vagy, Uram, az Istennél, 
Érdemed drágább előtte mindennél, 
Ha igazságod pártomat fogja, 
Soha nem lészek a halál foglya.
424:5.
Azért hitemmel tehozzád elmégyek, 
Nem hogy érette bért kívánjak s végyek, 
Mert tudom: Istennek ajándéka, 
Hát szívemnek ez teljes szándéka, 
Hogy érdemedet elfogadjam ezzel, 
Mint drága jóra kinyújtatott kézzel, 
És megmutassa együgyűségem, 
Hogy benned légyen én reménységem.
424:6.
De mivel gyarló szolgád e hűségben, 
Te, ki lakozol odafent az égben, 
Küldd el lelkedet, hogy vezéreljen, 
Tanítson: hozzád mennem mint kelljen. 
Ó, ne hagyj Uram, ne hagyj el engemet, 
Oltalmazd híven én gyarló fejemet, 
Hogy holtom után hozzád mehessek, 
Az igazak közt bő részt vehessek.
425:1.
Ó, Ábrahám Ura, Hadd áldjuk szent 
neved, 
Mert mindenható vagy és örök szeretet. 
Nagy Isten a neved, Ezt vallja föld és ég, 
Csak téged illet tisztelet és dicsőség.
425:2.
Ó, Ábrahám Ura, Ím, hallom szent 
szavad; 
Csak azt az üdvöt keresem, mit kezed 
ad. 
A múló földi jót És vágyát elhagyom, 
S őt választom, ki őrizőm és pásztorom.
425:3.
Ó, Ábrahám Ura, Szent kegyelmed 
nekem 
Az én örömöm, utamon ez vezessen. 
Te barátod lettem, Én Istenem te vagy: 
Tarts meg a Jézus véréért és üdvöt adj!
425:4.
Megesküvél Uram, És igédben bízom, 
Hogy égbe viszed gyermeked sas-
szárnyakon. 
Meglátom Jézusom És áldom hatalmát, 
Szent kegyelmének éneklek halléluját.
426:1.
Már keresztem vállra vettem 
S érted mindent elhagyok. :/: 
Mindenem vagy, árva lettem, 
Honjavesztett szív vagyok.
Vágyat, célt a múltnak adtam, 
Nincs már bennem vak remény, 
Mégis gazdag úr maradtam:
Isten és a menny enyém.
426:2.
Ember bánthat és zavarhat: 
Szíved áldott menedék; :/: 
Sorsom próbál és sanyargat: 
Édes csenddel vár az ég.
Nincsen búm, mely könnyet adjon, 
Míg szerelmed van velem, 
Nincs öröm, mely elragadjon, 
Hogyha nem benned lelem.
426:3.
Lelkem, teljes üdv a részed, 
Hagyd a bút s a gondot el; :/: 
Légy vidám, ha meg-megérzed: 
Tenni kell még s tűrni kell. 
Gondold el: ki Lelke éltet, 
Milyen Atya mosolya; 
Megváltód meghalt teérted: 
Mit bánkódnál, menny-fia?
426:4.
Kegyelemből dicsőségbe 
Szállj, hited majd szárnyat ad, :/: 
S az örök menny fénykörébe 
Bévezet majd szent Urad. 
Véget ér itt küldetésed, 
Elszáll vándoréleted, 
Üdvösséggé lesz reményed, 
Égi látássá hited.
427:1.
Lelkem hozzád kíván menni, 
Veled lenni, Ó, életem kővára, 
Mert nálad talál oltalmat, 
Nyugodalmat, Te lehetsz várt javára.
427:2.
Nem bízhatom érdememhez, 
Mert fejemhez Köttetett a gyarlóság; 
Ha vizsgálom testem s vérem, 
Megesmérem: Nincs bennem semmi 
jóság.
427:3.
Az Úrnak parancsolatját, 
Akaratját, Ó hányszor hágtam által! 
Hányszor volt munkám éretlen 
És rendetlen Erőtlenségem által!
427:4.
Ha lelkem gerjed a jóra, 
Majd sátora, A halandó romlott test 
Készségét balra fordítja, 
Megtompítja, Hogy légyen a jóban rest.
427:5.
Ezért gyakran azt mívelem, 
Ha nincs velem Az Úrnak segedelme, 
Miről tudom, hogy helytelen, 
Törvénytelen S lelkemnek veszedelme.
427:6.
Ily bűnös gyarló voltommal, 
Oltalommal Ügyemben nem lehetek, 
Tettető igazságomért 
Jutalmat s bért Hasztalan követelek.
427:7.
Mert ki saját erejének, 
Érdemének Nagyságát veti, hányja, 
Szükség: légyen feddhetetlen 
Okvetetlen, Mint a törvény kívánja.
427:8.
Tudom, hogy a kegyességnek 
És hűségnek Vagyon drága jutalma; 
De azt adja kegyelemből, 
Nem érdemből Az Istennek irgalma.
427:9.
Én azért ez oltalomhoz, 
Mint kőfalhoz Egyedül támaszkodom; 
Jézusomnak kegyelméhez, 
Érdeméhez Jó hittel ragaszkodom.
427:10.
Te pedig, ki által élek, 
Ó Szentlélek, Úgy igazgasd dolgomat, 
Hogy e jót nálam tarthassam 
S megmutassam Hálaadó voltomat.
428:1.
Látod, Úr Isten, szívünket, 
Tudod erőtlenségünket, 
Nem rejtjük el bűneinket: 
Várjuk kegyelmességedet.
428:2.
Mindnyájan arcra borulunk, 
Szent Atyánk, hozzád kiáltunk: 
Felejtsed el bűneinket, 
Tengerbe el-bévesd őket.
428:3.
Világosítsad elménket, 
Gerjeszd fel a mi szívünket, 
Hogy dicsérhessünk tégedet, 
És áldhassuk szent nevedet.
428:4.
Hajlékoddá mi szívünket
Szenteljed, kérünk tégedet; 
Szíveinkben lakodalmat 
Szerezz, és nagy nyugodalmat.
428:5.
Így cselekedjél mivélünk
Szent Fiadért, ki minékünk 
Nálad bizonyos reményünk, 
Hozzád egyenes vezérünk.
429:1.
Az Úr énnékem hűséges vezérem, 
Főpásztoromnak csak őtet ösmérem; 
Drága jóvoltát elrejtem szívemben, 
Szent nevét áldom egész életemben, 
Mert kegyelméből én érdemem felett 
Sok lelki jókkal engemet körülvett.
429:2.
Szent beszédének gyönyörűségével, 
Áldott lelkének titkos erejével 
Sötét álomból híven felébresztett, 
Az én szívemben oly hitet gerjesztett, 
Mely bánatában lelkem vidámítja, 
Jó reménységgel naponként újítja.
429:3.
Sőt, hogy még inkább érezzem 
kegyelmét, 
Várjam bizonnyal ígért segedelmét: 
Jósággal teljes, édes indulatja 
Sákramentomit vélem kóstoltatja, 
Így édesíti szívemet magához, 
Hogy erős hittel fussak oltalmához.
429:4.
Csak az szívemnek hozzád óhajtása,
Ó, idvességnek fakadó forrása: 
Ha kegyelmedből már Atyámmá lettél, 
Végezd el a jót, amit elkezdettél; 
Reménységemnek add meg kívánt végét: 
Az én lelkemnek örök idvességét.
430:1.
Úr Jézus, idvesség fejedelme, 
Én életemnek hű segedelme, 
Megtérek hozzád hálaadással, 
Szent neved áldom énekmondással, 
Emlékezeted elrejtem szívemben, 
Rólad éneklek egész életemben.
430:2.
Mert gyarló voltom bűnben eredett,
De nagy kegyelmed rám kiterjedett, 
Istenem voltál kezdettől fogva, 
Nem hagytad a bűnt, hogy tartson fogva, 
Sőt a világtól engem elszakasztál, 
Szent szerelmedből magadnak választál.
430:3.
Eljegyzél kegyelmed pecsétjével, 
A keresztségnek drága vizével, 
Zászlód alá én nevem beírtad, 
Néped közé szolgád befogadtad, 
Erőtlenségem lelked segítette, 
Házad javait velem éreztette.
430:4.
Testtől születtem s merő test voltam, 
Bűnöm sírjában szinte megholtam, 
Ámde szent véred drága hullása 
Lőn én lelkemnek megtisztulása, 
Újjászült Lelked, hathatós voltával, 
Felékesített égi koronával.
430:5.
Hát világ, test, bűn, tőlem távozzál, 
Bennem nincs részed, bármit okozzál! 
Uram pecsétjét én reám vettem, 
Már kegyelméből tagjává lettem, 
Fejedelmemnek csak őtet esmérem, 
Igéje s Lelke lesz holtig vezérem.
430:6.
Téged is kérlek, ó áldott Lélek, 
Vezess a jóban, amíglen élek, 
Hogy a bűnöknek épen meghaljak, 
Szent életet kövessek és valljak, 
Hogy az én Uram engem megkedveljen 
És végre bennem öröme beteljen.
431:1.
Úr Isten, kérünk tégedet: Keresztelj és moss 
meg minket, És tisztíts meg kegyesen; :/: 
A Krisztusnak ő vérével Nagy bűneinket 
töröld el Szent lelked erejében. 
Amit e szent fürdő jegyez, :/: 
Mindent mi bennünk megszerezz: 
Végy körül szerelmeddel, 
Hogy a te szövetségedben Megmaradjunk 
mind végiglen, Minden mi gyermekinkkel.
432:1.
Mi kegyes Atyánk, bölcsességnek Ura, 
És mindeneknek nagy bölcs tanítója: 
Akinek nem vagy te igazgatója: 
Nincs oktatója.
432:2.
Mi, te fiaid, tudatlanságunkban, 
Gyermekségünkben és ifjúságunkban, 
Néked könyörgünk mi tanulásunkban, 
Imádságunkban.
432:3.
Világosítsd meg tudatlan elménket, 
Tanulásunkban vezérelj bennünket, 
A tudományra gerjeszd fel szívünket 
És mi lelkünket.
432:4.
Adj jó tanító mestereket nékünk,
Adj bölcsességet általuk minékünk, 
Adj jó erkölccsel, értelemmel élnünk,
Mi jó Istenünk!
432:5.
Őrizz meg minket gonosz erkölcsöktől, 
Minden naponként fertelmes beszédtől, 
Szent színed előtt utált részegségtől, 
Éktelenségtől.
432:6.
Hogy jövendőre mi felnevekedvén, 
Téged dicsérjünk mindenkor tisztelvén, 
Felmagasztaljunk, nagy jámborul élvén, 
Néked engedvén.
432:7.
Hogy szolgálhassunk te szent 
egyházadnak, 
És használhassunk felebarátinknak, 
De kiváltképpen atyánknak s 
anyánknak, 
Édes hazánknak.
432:8.
Hogy holtunk után a nagy iskolában, 
Szentháromságnak ő tanításában,
Az angyaloknak szép társaságokban 
Tanuljunk jobban.
432:9.
Dicsőség néked, kegyes Atya Isten, 
És uralkodó áldott Fiú Isten! 
Te, vigasztaló Szentlélek Úr Isten! 
Áldj meg hitünkben!
433:1.
Áldjad, én lelkem, felséges Uradat, 
Dícséretére emeld fel szavadat,
Jóvoltát hirdesd lelki örömmel! 
Terólad, Uram, csak rólad éneklek, 
Mindenek felett Tégedet szeretlek, 
Mert voltál hozzám nagy kegyelemmel.
433:2.
Gyarló éltemnek kezdetitől fogva 
Tartott kegyelmed én kezemnél fogva, 
Te szent szemeid én reám néztek; 
Erőtlen voltom még gyenge korában 
Talált nyugalmat szárnyad árnyékában, 
Midőn mellőlem sokan elvesztek.
433:3.
Keresztyén szülék által felneveltél, 
Engem, méltatlant, frigyedbe bévettél, 
Tettél házadnak élő tagjává. 
Szent irgalmadból énreám is tére 
Áldott Fiadnak drágalátos vére, 
Hogy a bűn ne tenne prédájává.
433:4.
A keresztségnek külső fürdőjével,
Mint kegyelmednek bizonyos jelével 
Megmosád gyenge s erőtlen testem; 
Így szent házadban engem béavattál, 
A pogányoktól híven elszakasztál,
Midőn én azt még nem is kerestem.
433:5.
Bízzál hát, lelkem, a te Istenedben, 
Ki Atyáddá lett még gyengeségedben. 
Mint a vízzel megmosá testedet, 
Úgy szent Fiának drága érdemével, 
Azzal érdemlett áldott Szentlelkével 
Bűneidből megtisztít tégedet.
433:6.
Tehozzád is, csak tehozzád emelem 
Szívemet, ó nagy jóság és kegyelem; 
Idvességemet tetőled várom. 
Ne hagyj el engem, ha Istenem lettél, 
Végezd el a jót, amit elkezdettél, 
Ó én Uram, Atyám és kővárom!
434:1.
Vezess, Jézusunk, 
S véled indulunk. 
Küzdelemre hív az élet, 
Hadd kövessünk benne téged; 
Fogjad a kezünk, 
Míg megérkezünk.
434:2.
Adj erős szívet, 
Hogy legyünk hívek. 
És, ha terhet kell viselnünk, 
Panaszt mégsem ejt a nyelvünk; 
Rögös bár utunk, 
Hozzád így jutunk.
434:3.
Sebzett szívünk majd 
Mikor felsóhajt, 
Vagy, ha másért bánat éget, 
Adj türelmet, békességet, 
Reménnyel teli 
Rád tekinteni.
434:4.
Kísérd lépteink 
Éltünk végéig, 
És, ha roskadozva járunk, 
Benned támaszt hadd találunk, 
Míg elfogy az út,
S mennyben nyitsz kaput.
435:1.
Lelkem siet hozzád menni, 
Ámbár gyenge ereje, 
Kíván asztalodról enni, 
Ó, életnek kútfeje! 
Hogy megelégülhessen
S benned része lehessen.
435:2.
Kedveld, Uram, kegyességét
A te szegény szolgádnak, 
Éreztessed édességét 
Elkészült vacsorádnak, 
Hogy véled egyesüljön 
S lelke benned örüljön.
436:1.
Örülj, szívem, 
Vígadj, lelkem, 
Ékességed lett a hit; 
Vacsorához, 
Mégy Jézushoz, 
Hivatalos vagy te itt.
436:2.
Ha bűnödért 
Halálos bért
Érdemlettél lelkedre: 
E szent asztal
Megvígasztal
S válik idvességedre.
436:3.
Ez örömben, 
Reménységben,
Jézus, ma hozzád jövök. 
Asztalodnál 
Lábam megáll: 
Testem, lelkem újítsd meg.
436:4.
Tisztogass meg, 
Bűnből moss meg 
Kegyelmedből, 
Istenem, 
És a Sátán lelkem kárán 
Nem örül, nem árt nekem.
436:5.
E vacsora 
Égi módra 
Engem véled összead, 
Maradj bennem, 
Benned engem 
Hagyj lennem, hogy áldjalak.
436:6.
Csakhogy immár 
Bűntől elválj 
S légy hűséggel Jézushoz: 
Halálával, 
Váltságával 
Minden bűnből feloldoz.
436:7.
Hát jöjjetek, 
Bűnös lelkek, 
Orvosságot kik vártok! 
Jézus lelke, 
Szent kegyelme 
Kiárad ma reátok.
437:1.
Ó, Jézus, mi idvességünk, 
Fejedelmünk, dicsőségünk, 
Szívünknek fő vígasztalója! 
Rólad, csak rólad énekel :/: 
Szánk buzgó dícséretekkel, 
Lelkünknek édes táplálója; 
Egyedül csak hozzád térünk, 
Mert hű pásztornak ismérünk.
437:2.
Ó, mily szent az az indulat, 
Mely veled örömest mulat, 
Ó Jézus, idvesség forrása! 
Boldog, akit hívsz magadhoz, :/: 
Méltóztatsz szent asztalodhoz, 
Hogy kegyelmed jelét ott lássa. 
Bizony, boldog az oly ember, 
Ki nálad kedvességet nyer.
437:3.
Mert érdemedben részesül, 
Teveled, Uram, egyesül, 
Ha hív tagja e vendégségnek. 
Mint a bort s kenyeret veszi, :/:
Akkép részesévé teszi 
A hit őtet az idvességnek, 
Melyhez ártatlan Jézusunk 
Vére által vagyon jussunk.
437:4.
Azért, kit bűnök rongálnak, 
Járulj e kegyes királynak 
Víg örömmel szent asztalához!
Nem vet el ez irgalmas szív, :/: 
Mert könyörülő, igaz, hív, 
Csakhogy folyamodj oltalmához:
Bévesz sebe rejtekébe, 
Mint ígéri szent jelébe.
437:5.
Nincs is egyébben oltalmunk, 
Reménységünk, bizodalmunk,
Édes Jézus, hanem csak benned. 
Szállj hozzánk, kedves vendégünk, :/: 
Oltsd meg nagy lelki éhségünk, 
Mert eledelünk csak érdemed; 
Szívünket, ímé, kitárjuk, 
Szentségedet várván várjuk.
438:1.
Hallottuk, Jézus, miképen hívogatsz, 
Sietünk hozzád, tudjuk, hogy 
megnyugtatsz. 
Vállunkat nyomja nagy terhünk súlya, 
Félünk, erőnket hogy felülmúlja. 
Fáradtak vagyunk, régóta emeljük, 
Mert együtt jött ez a világra velünk; 
Jézus, terhünktől légy szabadítónk, 
Fáradtságunkban légy megújítónk.
438:2.
Törődött szívvel teszünk néked vallást, 
Hogy nem követtük a józan javallást, 
Mellyel unszolt lelkünk ismerete, 
Midőn minket jóra serkentgete. 
Inkább követtük gonosz testünk kényét, 
Mint idvességes törvényid ösvényét; 
Ezért nagy lévén szívünk keserve, 
Állunk előtted, mellünket verve.
438:3.
De mégis lelkünk e hittel élesztjük,
Hogy te, Megváltónk, nem akarod 
vesztünk, 
Hanem magadat adtad érettünk, 
Életedet letévén helyettünk. 
A törvény átka tégedet üldözött, 
Míg felfüggeszte az ég és föld között; 
Tennen testedet ott feláldozád, 
E világ bűnét a fán hordozád.
438:4.
Ezért az Atya magával bennünket 
Megbékéltetvén, eltörlé bűnünket; 
Ellenségiből tett fiaivá,
Szent Fia örökös társaivá.
Jézus, halállal tévén te eleget, 
Megengesztelted a földhöz az eget;  
Általad - amit más nem tehetett -
A teljes váltság elvégeztetett.
438:5.
Azért már minket éleszt és vígasztal 
Ez az általad rendeltetett asztal, 
Mely annak nyilvánvaló tüköre, 
Véred mint omla, tested mint töre. 
Sőt tested jegyét itt nemcsak mutatod, 
De személy szerint nékünk is adatod;
Zálog ez, hogy van nékünk is jussunk 
A tőled szerzett jókhoz, Jézusunk.
438:6.
Szállj le most mennyből, életnek 
Kenyere, 
Tápláld lelkünket az örök életre! 
Tudjuk, aki e kenyérből eszik, 
Soha örökké meg nem éhezik. 
Életnek vize, nyiss magadnak utat, 
A szomjú hívek keresik e kutat; 
Szolgáltasd ingyen az italokat, 
Oltsd el végképen szomjúságukat.
438:7.
Óhajtunk, Jézus, egyesülni veled: 
Úgy lesz szívünk szent, ha te 
megszenteled. 
Adjad hát, hogy mint tagok a főnek, 
Engedjünk néked, bennünk élőnek. 
Olts be magadba, mint jó szőlőtőbe, 
Hogy jó nedvesség folyjon a vesszőbe,
És légyen szívünk szívednek mása, 
Éltünkben élted hogy minden lássa.
438:8.
Adjad: egymás közt legyen egyességek, 
Akik e közös asztalnál vendégek; 
Mert bizony, aki másokat szeret, 
Csak az eszik itt méltán kenyeret. 
Fogjon hát ez az egész gyülekezet 
Egymással atyafiságosan kezet, 
Mert tudjuk: maga a hívogató 
Úr Jézus nem személyválogató.
438:9.
Megelégítvén lelkünket ez étel, 
Hálaadással távozzunk innét el, 
Mondván: az Úrnak dicsőség legyen, 
Ki az éhezőt betölti ingyen. 
Tartsd fenn, Úr Isten, rajtunk 
jóvoltodat, 
Add nekünk immár kegyes válaszodat: 
„Bízzál már fiam, bízzál leányom, 
Bűneidet szemedre nem hányom.”
439:1.
Én lelkem, ébredj fel
Az Úrnak dícséretére
És szent emlékezetére 
Víg szívvel gerjedjél. 
Kegyelmét keressed 
E te lelki orvosodnak, 
Hű és édes táplálódnak 
Jóvoltát hirdessed.
439:2.
Mert éhező valál, 
A szomjúság elepesztett, 
A bűn oly kútba rekesztett, 
Hol kész volt a halál. 
De lelke megesett 
Rajtad e kegyelmes Úrnak, 
Látván, nyavalyáid dúlnak, 
Téged felkeresett.
439:3.
A kútból kihozott, 
Az igazságnak mezején 
És az életnek kútfején 
Vezérlett, hordozott. 
Végre vitt magához, 
Bíborban felöltöztetett, 
És kegyelméből ültetett 
Ő szent asztalához. 
439:4.
Hol megelégített 
Megtöretett szent testével 
És kifolyt drága vérével, 
Melyet elkészített. 
Boldog, ki ezzel él, 
Mert a Sátán annak nem árt,
Semmi veszély nem tehet kárt, 
A haláltól sem fél.
439:5.
Azért, kik éheztek, 
Jertek az Úr asztalához, 
Siessetek jóvoltához, 
És megelégesztek. 
Mert az Úr nem hagyja 
A töredelmes lelkeket, 
Sőt táplálja mindezeket: 
Magát nekik adja.
439:6.
Mint a száj részesül 
A látható szent jegyekben, 
Úgy e nagy Úr a hívekben 
Él, s vélek egyesül. 
Lesz édes dajkájuk: 
Megtöretett szent testének, 
Kiontott drága vérének 
Hasznát szabja rájuk.
439:7.
Hát lelkem, tégy vallást, 
Hogy igaz szívvel szereted 
Ez Urat, s híven követed, 
És néki adsz szállást. 
Jőjj be hozzám, kérlek, 
Jézus, én kedves vendégem, 
Mert te vagy én dicsőségem, 
Csak téged kedvellek.
440:1.
Jer, lássuk az Úr keresztjét, 
Melyet felvett érettünk, :/: 
Megszánván embernek vesztét, 
Megfizete helyettünk.
Úr lévén, lett szolgává, 
Mindeneknek csúfjává, 
Istenségét elrejtette, 
Midőn testünket felvette.
440:2.
A Gecsemáné kertjében 
Kezdette szenvedését, :/: 
Érezvén a kínt lelkében 
S a halál rettentését, 
Ivék keserű pohárt, 
Fizette értünk az árt; 
Véres cseppjei testének 
Nékünk gyógyulást szerzének.
440:3.
Itt szintén lelkéig hata 
Sebes vizek mélysége, :/: 
Itt kezdődék a nagy csata 
S lelke keserűsége: 
Egyedül hagyattaték, 
Éjjel megfogattaték; 
Ki mindent kézen fogva tart, 
Megfogattatni így akart.
440:4.
Feszítésre ítélteték 
S gyalázatos kínokra, :/:
Pilátushoz vitetteték, 
Önként ment ez átokra.
Ki ügyét hogy meghallá, 
Őt ártatlannak vallá, 
Mégis adá keresztfára, 
A legkínosabb halálra.
440:5.
Mint Prófétát, csúffá tették,
Mert befedvén szent fejét, :/: 
Verték, s ki verte? kérdezték,
Kísértvén szent erejét. 
Mint Királyt, meggyalázák,
Tövissel koronázák, 
Náddal verék a bársonyban, 
Csúfolák térdhajtásokban.
440:6.
A fát adván szent vállára,
Mint Pap, meggyaláztaték, :/: 
Az is lőn gyalázatjára, 
Hogy megostoroztaték. 
A vitézek kifoszták, 
És ruháit megoszták; 
A nagy bűnöst elereszték, 
A szentet fára függeszték.
440:7.
Mily csuda buzgó szerelem: 
Meghalni barátiért, :/: 
De e kegyes Fejedelem 
Meghalt ellenségiért. 
Ez lelkünk drága bére, 
Mert Isten fia vére: 
Mily drága az az áldozat, 
Mellyel romol a kárhozat.
440:8.
Ezért szerzé szent asztalát,
Hogy e jót előadja, :/: 
Szenvedését és halálát 
Szemeink előtt hagyja. 
A kenyér megtörése, 
A bornak kitöltése 
Lelke, teste szenvedését,
Jelenti megöletését.
440:9.
Ez egyszerű vendégségben 
Jézussal egyesülünk, :/: 
Egy kenyérből e szentségben 
Hívők mind részesülünk. 
E rövid szent vacsora
Mutat mennyei jóra; 
Ezt az ő kínt látott teste 
Választottinak kereste.
440:10.
Az Úr sebei mi sebünk, 
Halálunk ő halála; :/:
Ő érdeme mi érdemünk, 
Részesülés ez nála. 
Pecsétli ezt az étel, 
Együtt a pohárvétel: 
Testét midőn hittel esszük, 
Magunk ő testévé tesszük.
440:11.
Ez eledel zálog nékünk, 
Hogy lesz mennyben menyegzőnk,:/: 
Ezzel hitünk, reménységünk: 
Öregbül lelki erőnk. 
De mit ér sokszor enni, 
E szent vacsorát venni, 
Ha lélek szerint nem élünk, 
Büntetést enni nem félünk?!
440:12.
Ha meghaltunk Úr Jézussal, 
Nem illik már vétkeznünk; :/: 
Feltámadván Úr Krisztussal, 
Le kell a bűnt vetkeznünk. 
Mint mennyei lakosok, 
Legyünk tiszták s okosok; 
Mint testének s vendégének, 
Szükséges lennünk szenteknek.
440:13.
Isten ártatlan Báránya, 
Méltó vagy, hogy végy áldást, :/: 
Mert érdemed azt kívánja, 
Végy tőlünk hálaadást! 
Végy örök dicsőséget, 
Hatalmat, tisztességet, 
Mert értünk megölettettél, 
Atyádnak eleget tettél.
440:14.
Add Úr Jézus, halálodban, 
Követnünk életedben, :/:
Szentséges tudományodban,
Szelíd szenvedésedben.
Légyünk alázatosak. 
Mindenhez irgalmasak; 
Segélj erre Szentlelkeddel, 
Oktass, vezérelj igéddel!
441:1. 
Kegyes Jézus, én imádságomra, 
Hajtsad füled én kiáltásomra, 
Jusson hozzád kérésem én jómra, 
Ne vess, Uram, végnapon pokolra.
441:2. 
Szomorkodom undok bűneimért, 
Fohászkodom sok gonoszságimért, 
Félek Uram, mert sok rútságimért 
Megutáltál, tudom én bűnömért.
441:3. 
Tökéletes a te ítéleted, 
Tiszta, szent vagy, a bűnt nem 
nézheted, 
megbünteted, 
kirekeszted.
A vakmerő bűnöst 
Országodból méltán 
441:4. 
Félek, azért, megvallom, Istenem, 
Hogy ha úgy bánsz, mint érdemlem, 
velem,  Szent színedet elfordítod tőlem, 
Országodból kirekeszted lelkem.
441:5. 
Mert ha végignézek életemen, 
Látom, hogy a bűnt 
gyermekségemen  Kezdettem, és azóta 
szüntelen 
lelkemen.
Növekedett a teher 
441:6. 
Múló hasznát a bűnnek szerettem, 
Törvényedet azért félre tettem; 
Felebarátomat sértegettem, 
Melyért hozzád méltatlanná lettem.
441:7. 
De ez egyben biztatásom lelem,
Hogy te nálad vagyon a kegyelem; 
Azért hozzád szívemet emelem: 
Cselekedjél irgalmasan velem.
441:8.
Mert nem azért vetted fel testünket, 
Hogy megítélj bűnünkért 
bennünket,  Hanem, hogy 
megszabadítsd lelkünket 
És megszerezd örök életünket.
441:9. 
A megtérő bűnösnek kedveztél, 
Bűnbocsátó kegyelmet ígértél, 
Isten előtt érte kezes lettél, 
Minden átkot fejéről elvettél.
441:10. 
Kívánkozom én is hozzád térni, 
Segélj, Uram, e szent célt elérni, 
Mert így lehet kegyelmedet kérni,
Így lehet csak tőled azt megnyerni.
441:11.
Segélj, segélj, én édes Istenem! 
Néked adom s ajánlom ma lelkem: 
Kérlek, fogadd magadhoz, Jézusom, 
Idvességem s életem, Krisztusom!
441:12. 
Míg itt élek, éltem vezéreljed, 
Tartóztasson a bűntől törvényed; 
Minden jóra segéljen Szentlelked, 
Kegyelemmel biztasson érdemed.
441:13.
Mikor érem halálom óráját,
Biztass, hogy jól kifutván a pályát,
Majd meglátom az Isten orcáját, 
Elnyerem az élet koronáját.
442:1. 
Idvességünk, váltságunk, 
Jézus! hozzád kiáltunk; 
Midőn a kegyelem 
asztalához lépünk:
Jővel, maradj mivélünk!
442:2. 
Nagy volt szüleink bűne, 
De Atyád könyörüle; 
És az örök halál 
tüzéből megváltott 
Engesztelő halálod.
442:3. 
Ez a terített asztal 
Bűneinkben vígasztal: 
Hogy könyörülsz rajtunk s 
kegyelmed velünk lesz, 
Ha bízunk érdemedhez.
442:4. 
Szent testednek jegyei 
Annak itt a jelei: 
Hogy csak az igazán 
megtérő találhat 
Idvességet tenálad.
442:5. 
Vérednek kiömlése 
Bűneink eltörlése; 
Emlékeztess, midőn 
ajkunk a bort issza: 
Légyen éltünk szent s tiszta!
442:6. 
Jézus! a te véred szent!
Légyen szívünk bűntől ment; 
Mert örök életet veled 
az remélhet, 
Ki megveti a vétket.
441:1.
442:7. 
Szent törvényed fáklyája
Világoljon pályánkra! 
Mert e földi úton, tudjuk, 
el nem téved, 
Ki híven követ téged.
442:8.
Fogjad azért kezünket,
S magad vezérelj minket;
Mert a te útadon
Istenünkhöz vezet 
A hit, remény, szeretet.
442:9. 
Ha szemeink meglátnak
Jobbján te szent Atyádnak: 
Ott a Szentlélekkel örök 
egyességben 
Üdvözíts majd az égben!
443:1. 
Lelkem, adj dolgot magadnak, 
Hirdessed édes Uradnak 
Jóvoltát és felségét. :/: 
Hirdessed ajándékinak, 
Melyeket ad barátinak,
Nagyságát és szépségét.
Uram, te reád gerjedez :/: 
Szívem, és rólad zengedez 
Nyelvem kész indulattal, 
Mert voltál s vagy te népedhez, 
Áron vett örökségedhez 
Drága jó akarattal.
443:2. 
Kijelentéd irgalmadban, 
Szentséges végvacsorádban, 
Hogy áldozattá lettél; :/: 
A benned bízó hívekért, 
Halált nemző vétkeikért 
Egyszer eleget tettél. 
Kikkel is végig lakozol :/: 
És karjaidon hordozol, 
Sőt azokkal egyesülsz; 
Szentlelked által bennük vagy, 
Noha felséged dicső nagy, 
S az Atyának jobbján ülsz.
443:3. 
Azért, akik tusakodnak,
Bűneiken szomorkodnak 
És hittel reád néznek; :/:
Idvezítésedet várják, 
Bűn előtt szívük bezárják, 
Megtérni igyekeznek; 
Kívánnak néked engedni, :/: 
Szent életben nevelkedni 
És futnak jóvoltodhoz: 
Azok, mint édes fiaid, 
Kebeleden nőtt juhaid, 
Méltók szent asztalodhoz.
443:4. 
De a színes képmutatók, 
Bűnt vetők, gonoszt aratók 
Innen távol menjenek; :/: 
Megtérni nem tudó szívek, 
Álnokságra felvont ívek 
E jóval ne éljenek. 
Ti, álnokságnak fiai, :/: 
Fussatok el, mert javai 
Az Úrnak nem tiétek; 
Ha éltek itt méltatlanul, 
A harag csalhatatlanul 
Reátok száll, higyjétek.
443:5. 
Hát lelkem, hallgasd Uradat, 
Próbáld meg tennenmagadat, 
Úgy járulj ez asztalhoz. :/: 
Higyj, térj meg, a bűnt útáljad, 
Az Istent féljed, szolgáljad, 
Fuss hozzá, mint kőfalhoz.
Uram, ezekre kész vagyok, :/: 
De hibáim sokak, nagyok, 
Rajtam nagy terhek vannak: 
Ó Jézus, engem ne hagyj el, 
Segélj, tőlem ne maradj el, 
Sőt válassz el magadnak.
444:1.
Ó, Istennek választott kedves népe, 
Kit ékesít szentséges lelki képe: 
Vigyázz te belső ékességedre, 
Szépségedre.
444:2.
A te szemeid az Úrra nézzenek, 
Szent rendelési előtted légyenek,
Az Úrnak kertje hogy virágozzék, 
Illatozzék.
444:3.
Szent Igéjét híven s tisztán hirdessed, 
Háza tisztaságát híven szeressed,
A jókat vedd és tartsd kebeledben, 
Szerelmedben.
444:4.
Akik hitüknek szép jelét mutatják, 
Magukat szent áldozatul állatják, 
Azokat, mint illik, csókolgassad 
És biztassad.
444:5.
Az igaz útról kik eltévelyedtek, 
Feslett és rossz életre vetemedtek, 
Térítsd meg őket hasznos intéssel 
És feddéssel.
444:6.
Hogyha szeretetből lett intésednek, 
Megvetvén a bűnt, kész szívvel 
engednek, 
Jó szemmel tovább is nézz azokra, 
Járj javokra.
444:7.
Így az Úr háza nem romlik, sőt épül, 
Ékes voltában napról-napra szépül, 
Plántái nőnek az Úr kedvére, 
Örömére.
444:8.
Te pedig, hívek hűséges pásztora, 
Segéld gyenge népedet minden jóra, 
Hogy a szent igazságot szeresse, 
Azt kövesse.
445:1.
Szólsz hozzám, Istenem s én választ adni 
készen 
Már-már megindulok, hogy rád bízzam 
magam, 
De, látod, köt s lehúz még régi 
csüggedésem,
Áldd meg ma lelkemet több hittel, ó 
Uram.
445:2.
Sok szép ígéretem ó hányszor 
megtagadtam, 
A nagy fogadkozást, hogy csak tiéd 
szívem. 
A bűnös gyengeség bús rabjának 
maradtam, 
És törvényed szerint nem éltem 
semmiben.
445:3.
Ha jót tettél velem, ha áldva látogattál: 
Én nem dicsértelek s nem hirdettem 
neved; 
Nem értettem, mikor szenvedni, sírni 
hagytál, 
Hogy, ha szeretsz, miért sújt vessződ 
engemet?
445:4.
Köt még a földi jó, a bűn, a földi örvény, 
S tehozzád bűnömért, lásd, el nem 
juthatok. 
A béklyó súlya nyom, levetném, 
összetörném, 
De lelkem gyenge még s jaj, 
összeroskadok.
445:5.
Más nem tanít meg rá, csak égi 
bölcsességed, 
Hogy bölcsen bízzak és szolgáljak úgy 
neked. 
Mit érek nélküled? Add, hogy imádva 
téged, 
Bús, gyarló bűnös én, hadd légyek 
gyermeked.
445:6.
Nagy lelked élt, Uram, a prófétás 
időkben,
Az fénylett át a szent s apostol életén; 
Áldj meg s kegyelmedet reám is töltsd ki 
bőven, 
Hogy Jézust nézzem és ővéle győzzek én.
446:1.
Uram, bocsásd el népedet békével, 
Idvezítésed kívánt örömével, 
Mert megtaláltuk, amit lelkünk kedvel, 
Megragadjuk hittel s nem bocsátjuk el; 
Már ő miénk, mi vagyunk az övéi, 
Véle egy testek, java részesei.
446:2.
Élünk e gyarló testben többé nem mi, 
Hű szerelmétől nem szakaszt el semmi. 
Ó, Jézus, gyenge hitünket neveljed, 
Te magad lelkünk az égre emeljed, 
Hogy így lelkünket az ég dicső vára
Fogja be, annak örökös javára.
447:1.
Uram, bocsássad el 
Szolgádat békével, 
Szent ígéreted szerint, 
Mert te idvezítőd 
Én szemeim előtt 
Nékem nyilván megjelent.
447:2.
Kit világos fényül 
Pogányoknak küldél, 
Kinek fényességével 
Nyilván kijelenék 
A szent Izráelnek 
Nagy dicsősége széjjel.
448:1.
Hirdetvén az Úr halálát, 
Uram, néked adunk hálát, 
Hogy nemcsak tartod testünket, 
Hanem táplálod lelkünket. 
448:2.
Ma is ételt készítettél 
Ennek, s asztalt terítettél, 
Melyről Fiad szent testével, 
Elégítél szent vérével.
448:3.
Ezzel világos jelt adtál Nékünk, 
S arról megbiztattál, 
Hogy, ha igaz hitünk lészen, 
Fiad miénk lesz egészen.
448:4.
Kérünk, Uram, adj kegyelmet Arra, 
És nyújts segedelmet, 
Hogy Jézusunkat szeressük 
És őtet végig kövessük.
448:5.
Az ő megtöretett teste, 
Mellyel váltságunk kereste, 
Lelkünk máskor is táplálja, 
A bűnért meg ne útálja.
448:6.
Segítsd gyarló tehetségünk, 
Véle kötött szövetségünk 
Hogy szent és állandó légyen, 
Mígnem lelkünk hozzá mégyen.
448:7.
Amely fogadást ma tettünk, 
Midőn asztalodról ettünk, 
Uram, segélj, hogy megálljuk, 
A bűnöket megútáljuk.
449:1.
Uram, téged tisztellek
Méltó hálaadással. 
Áldom neved, míg élek, 
Szép dicséret-mondással, 
És hirdetem mindennek 
Nagy voltát kegyelmednek.
449:2.
Mert te voltál Istenem 
Anyám méhétől fogva. 
Felkölt a bűn ellenem, 
Hogy tőrbe ejtsen fogva, 
De lelked engem megszánt,
Rólam minden tőrt elhányt.
449:3.
Igazságod palástját 
Reám kiterjesztetted, 
Szentlelkednek áldását 
Bennem felgerjesztetted, 
Hogy megújulást végyek: 
Hozzád hasonló légyek.
449:4.
Hát vajjon hogy lehetne, 
Ó Jézus, egy drága kincs, 
Hogy lelkem ne szeretne, 
Holott nálad főbb jó nincs. 
Csak te vagy a valóság, 
Út, élet és igazság.
449:5.
Szeretlek is bizonnyal,
Lelkem hozzád kiterjed. 
Bár halnék meg azonnal, 
Ha szívem rád nem gerjed: 
Mert halál és ítélet 
Nálad nélkül az élet.
449:6.
Szívem vallástételét 
Jó lelkiismerettel 
Megtartom, s adom jelét 
Kegyes és szent élettel, 
Hogy életem folyása 
Légyen másnak lámpása.
449:7.
Szent lábaidnál ülök, 
Hallgatok törvényedre, 
Bűnt útálok, kerülök, 
Hogy lehessek kedvedre, 
S megmutassam valóban: 
Örül szívem a jóban.
449:8.
Mert tudom: akik járnak
A romlott testnek útján, 
Tőled hiába várnak 
Áldást haláluk után. 
Jaj lesz vége dolguknak, 
El kell veszni azoknak.
449:9.
De nékem reménységem 
Vagyon az én Uramban, 
Hiszem: lesz idvességem, 
Csak járjak jó útamban: 
Ha követem világát, 
Meglátom szent országát.
449:10.
De mivel, Uram, e test, 
Melyben lelkem sátoroz, 
Gyakran csügged s igen rest, 
A Sátán is jár s oroz: 
Kérlek, oktass Lelkeddel,
Végy körül kegyelmeddel.
450:1.
Drága dolog az Úr Istent dícsérni, 
Színe előtt kegyesen énekelni, 
Ékes dolog szent nevét magasztalni, 
A híveknek ő előtte szolgálni.
450:2.
Ő gyógyít meg szomorodott szíveket, 
Vígasztalja az elalélt lelkeket, 
Ő enyhít meg sok keserűségeket, 
Mind testi, mind lelki betegségeket.
450:3.
Az őnéki csodálatos tanácsa,
Hogy a szelídeket felmagasztalja,
De a kevély gonoszokat útálja, 
És azokat a földig megalázza.
450:4.
Énekeljünk néki hálaadással, 
Vígasságos hangicsáló szerszámmal: 
Beszélgessünk e mi kegyes Urunkkal, 
Magasztalván őtet imádságunkkal.
450:5.
Dícsérd azért, Jeruzsálem, Uradat! 
Keresztyénség, magasztald Megváltódat! 
Áldjad, Sion, mennyei királyodat! 
Híveknek serege, te szent Atyádat!
451:1.
Száma nincsen, Uram, 
jótéteményidnek, Vége, hossza nincsen 
kegyelmességednek; 
Azért magasztallak felette 
mindennek, Mert hiszen én lelkem 
te ígéretednek.
451:1.
451:2. 
Kiáltásom, Uram, tőled el nem 
vetéd, 
Az én nyavalyámat csak te magad 
nézéd; 
Atyai voltodat rajtam éreztetéd, 
Irgalmasságodat mikor megjelentéd.
451:1.
451:3. 
A pokol torkából te kiszabadítál, 
És az én lelkemben engem 
megnyugtattál, 
Te ígéreteddel mikoron biztattál, 
Fiad által ismét fiaddá fogadtál.
451:1.
451:4. 
Kész mindenha lelkem néked 
énekelni, Mind e világ előtt rólad 
vallást tenni, 
Sok jótételidért néked hálát adni, 
Örökkön örökké tégedet dicsérni.
452:1.
452:1.
Jézus, édes emlékezet, 
Te adsz szívünknek örömet: 
Már hozzád vontad szívemet; 
Vezéreljed lépésimet.
452:2.
Jézus, megtérők reménye, 
Hozzád kiáltóknak szíve, 
Téged keresőknek kincse, 
Megtalálóknak mindene!
452:3.
Jézus, szívnek édessége, 
Élő kútja, fényessége, 
Minden kincsének szekrénye, 
Kívánságának jó vége:
452:4.
Sem nyelv azt meg nem mondhatja, 
Sem betű fel nem írhatja, 
Csak ki próbálta, tudhatja, 
Hogy milyen a Jézus lángja.
452:5.
Te vagy kegyelem kútfeje, 
Igaz hazánk fényessége, 
Búbánatnak enyhítője, 
Boldogságnak megszerzője.
452:6.
Tégedet áldnak mennyégben, 
Magasztalnak dicsőségben; 
Jézus, vígasztalj éltünkben, 
Juttass Atyádnak kedvében.
452:7.
Téged kövessünk egy szívvel, 
Énekléssel, könyörgéssel, 
Hogy mi is a Szentlélekkel 
Lehessünk egyek Istennel.
452:8.
Jézus, mennyben légy örömünk, 
Ki voltál földön érdemünk; 
Benned minden dicsőségünk, 
Ó mi Urunk és Istenünk!
453:1.
Hozzád kiáltok, én Istenem, 
Mert érzem, mily gyarló vagyok, 
Ellenségim sokak s nagyok, 
Az ó-ember harcol ellenem.
453:2.
Szerez lelkemnek sokféle bajt, 
Mivel erősebb nálamnál, 
Lakozik szintén házamnál; 
Ha meg nem szánsz, jaj, tőribe hajt.
453:3.
Öldököld meg, Uram, én bennem 
Ez ó-embert, hogy meghaljon, 
Maga pártjára ne vonjon: 
Ne kelljen igáját felvennem.
453:4.
Küldd el hozzám áldott lelkedet, 
Ki által bánja, gyűlölje 
Szívem a bűnt, sőt megölje, 
Mely megbántotta Felségedet.
453:5.
Támaszd fel, Uram, valójában 
Az új embert én szívemben; 
Hadd nyugodjék kebelemben, 
S örüljek az Úr jóvoltában.
453:6.
Az igazságnak tudománya 
Járásomban vezéreljen, 
Hogy lelkem-testem úgy éljen, 
Mint szent akaratod kívánja.
453:7.
Taníts meg te szent törvényedből, 
Felségedet mint tiszteljem, 
Máshoz magam mint viseljem, 
Hogy ki ne essem szerelmedből.
453:8.
Kész lészek, Uram, ím fogadom: 
Szent törvényed szerint élek, 
Járok, kelek, fekszem vélek:
Zálogul szívem néked adom.
454:1.
Ez a világ csak baj halma, 
Nincs itt senkinek nyugalma, 
Minden naphoz új küzdelmet, 
Vállainkra rak sok terhet.
454:2.
Mint őz, szarvas a vizekre, 
Vágyom azért oly helyekre, 
Ahol lelkem nyugtot talál, 
Jézusommal egy úton jár.
454:3.
Legyen bár tövissel rakva,
Nyugodt szívvel járok rajta, 
Jézus terhe könnyű s édes, 
Igája gyönyörűséges.
455:1.
Testvérek, menjünk bátran, 
Hamar leszáll az éj, 
E földi pusztaságban
Megállni nagy veszély. 
Hát merítsünk erőt 
A menny felé sietni 
Nem állva megpihenni 
A boldog cél előtt.
455:2.
A keskeny útra térünk, 
Ne rettentsen meg az; 
Ki elhívott, vezérünk, 
Tudjuk, hogy hű s igaz. 
Mint egykor Ő tevé, 
Most véle s benne bízva, 
Arcát ki-ki fordítsa 
A szent város felé.
455:3.
Ó-emberünk ha szenved, 
Az jó nekünk, tudom;
Ki vérnek, testnek enged, 
Az nem jár jó úton.
A láthatót ne bánd, 
Csak rázd le, mi kötözne: 
Hadd törjön éned össze, 
Menvén halálon át.
455:4.
Zarándok módra járva, 
Legyen kezünk üres; 
Csak terhet vesz magára, 
Ki pénzt, vagyont keres. 
Hadd gyűjtsön a világ, 
Mi tőle el se kérjük, 
Kevéssel is beérjük, 
Bennünket gond se bánt.
455:5.
Az út el van hagyatva, 
Borítja sok tövis; 
Nehéz emelni rajta 
Még a keresztet is. 
De egy út van csupán, 
Így hát előre bátran,
Keresztül minden gáton, 
Hű Mesterünk után.
455:6.
Úgy járunk itt, lenézve, 
Mint ismeretlenek; 
Sokan nem vesznek észre, 
Hangunk se hallva meg. 
De aki ránk figyel, 
Víg énekünket hallja. 
Szent reménység sugallja, 
Mit ajkunk énekel.
455:1.
Ha botlanak a gyöngék, 
Segítsen az erős; 
Hordjuk, emeljük önként, 
Kin gyöngesége győz. 
Tartsunk jól össze hát, 
Tudjunk utolsók lenni, 
A bajt vállunkra venni 
E földi élten át.
455:8.
Menjünk vígan sietve, 
Hisz útunk egyre fogy; 
Nap megy napot követve, 
S a test majd sírba rogy. 
Csak még egy kis tűrés! 
Ha Őt híven követjük: 
A láncot mind levetjük 
S vár ránk az égi rész.
455:9.
Elmúlik nemsokára 
A földi vándorút, 
És az örök hazába, 
Ki hű volt, mind bejut.
Ott vár angyalsereg, 
Ott várnak mind a szentek,
S az Atyánál pihentek, 
Megfáradt gyermekek.
456:1.
Hatalmas Isten, könyörgünk,
Szent Felségedhez kiáltunk,
Mert igen megnyomorodtunk, 
Fejünket nincsen már kihez hajtanunk.
456:2.
Irgalmas Isten, hallgass meg, 
Bűnünket nékünk bocsásd meg, 
A te hitedet építsd meg
És Szentlelkeddel, kérünk, vígasztalj 
meg!
456:3.
Jertek énhozzám, bűnösök, 
Fiaim nékem legyetek, 
Mert én is Atyátok lészek, 
Ha bűnötökből énhozzám megtértek!
456:4.
Értsük meg hát ő mondását, 
Ismerjük meg bűneinket, 
Kövessük meg Istenünket, 
Így megmenthetjük ördögtől lelkünket.
456:5.
Hagyjuk el a nagy vakságot, 
És kérjünk világosságot, 
Mert ő gyűlöl hamisságot
És csak szereti az egy igazságot.
456:6.
Nincs igaz más, mint a Krisztus, 
Mert igazság ő beszéde; 
Maradjunk azért ezekben, 
Ne kételkedjünk Isten beszédében.
456:7.
Dícsérjük az Atya Istent, 
Magasztaljuk Fiú Istent; 
Vélek a Szentlélek Istent, 
Három személyben csak egy bizony 
Istent!
457:1.
Ó Jézus, árva csendben 
az ajtón kívül állsz, 
Bejönnél már, de némán
kulcsfordulásra vársz. 
Mi mondjuk, hogy miénk 
vagy, te vagy a név, a jel: 
Ó szégyen, hogy te légy az, 
akinek várni kell.
457:2.
Ó Jézus, most kopogtatsz, 
sebhelyes még a kéz; 
Könnymarta kedves arcod 
oly búsan intve néz. 
Ó, áldott, drága jóság, 
mely ennyit tűrve vár! 
Ó, bűnök szörnyű bűne, 
mely téged így kizár!
457:3.
Ó Jézus, szólsz s a szívhez
a szó szelíden ér: 
„Így bánsz velem? –
teérted hullt testemből a vér!” 
Bús szégyennel behívunk,
az ajtónk nyitva már. 
Jöjj, Jézus, jöjj, ne hagyj el, 
a szívünk várva vár.
458:1.
Aki értem megnyíltál, 
Rejts el ó örök kőszál! 
Az a víz s a drága vér, 
Melyet ontál a bűnér', 
Gyógyír légyen lelkemnek, 
Bűntől s vádtól mentsen meg!
458:2.
Törvényednek eleget 
Bűnös ember nem tehet; 
Buzgóságom égne bár, 
S folyna könnyem, mint az ár: 
Elégtételt az nem ad, 
Csak te válthatsz meg magad.
458:3.
Jövök, semmit nem hozva, 
Keresztedbe fogózva, 
Meztelen, hogy felruházz, 
Árván, bízva, hogy megszánsz; 
Nem hagy a bűn pihenést: 
Mosd le, ó, mert megemészt!
458:4.
Ha bevégzem életem, 
És lezárul már szemem, 
Ismeretlen bár az út, 
Hozzád lelkem mennybe jut: 
Aki értem megnyíltál, 
Rejts el, ó, örök Kőszál!
459:1.
Az Isten Bárányára 
Letészem bűnöm én, :/: 
És lelkem béke várja 
Ott a kereszt tövén. 
A szívem mindenestül 
Az Úr elé viszem, 
Megtisztul minden szennytül 
A Jézus vériben, A Jézus vériben.
459:2.
Megtörve és üresen
Adom magam neki, :/: 
Hogy újjá ő teremtsen, 
Az űrt ő töltse ki. 
Minden gondom, keservem 
Az Úrnak átadom,
Ő hordja minden terhem,
Eltörli bánatom, Eltörli bánatom.
459:3.
Örök kőszálra állva 
A lelkem megpihen; :/: 
Nyugszom Atyám házába’
Jézus kegyelmiben. 
Az ő nevét imádom 
Most mindenek felett; 
Jézus az én királyom, 
Imámra felelet, Imámra felelet.
459:4.
Szeretnék lenni, mint ő, 
Alázatos, szelíd, :/: 
Követni híven, mint ő, 
Atyám parancsait. 
Szeretnék lakni nála, 
Hol mennyei sereg Dicső harmóniába’ 
Örök imát rebeg, Örök imát rebeg.
460:1.
Amint vagyok, – sok bűn alatt, 
De hallva hívó hangodat, 
Ki értem áldozád magad: 
– Fogadj el, Jézusom!
460:2.
Amint vagyok, – nem várva, hogy 
Lelkemnek terhe, szennye fogy, 
Te, aki megtisztíthatod: 
– Fogadj el, Jézusom!
460:3.
Amint vagyok, – bár gyötrelem, 
S kétség rágódik lelkemen, 
Kívül harc, bennem félelem: 
– Fogadj el, Jézusom!
460:4.
460:4. 
Amint vagyok, – vak és szegény, 
Hogy kincset leljek benned én, 
S derüljön éjszakámra fény: 
– Fogadj el, Jézusom!
460:5.
460:5. 
Amint vagyok, – nincs semmi gát, 
Kegyelmed mit ne törne át; 
Hadd bízza lelkem rád magát: 
– Fogadj el, Jézusom!
460:6.
460:6. 
Amint vagyok, – hogy a te szent 
Szerelmed tudjam, mit jelent 
Már itt, s majd egykor odafent: 
– Fogadj el, Jézusom!
461:1.
Bár bűn és kín gyötör,
És nehéz bár szívem, 
A Sátán életemre tör: 
Kétségbe nem esem.
461:2.
Bár vétkem súlya nagy, 
Mégis hozzád jövök: 
A bűnnek gyűlölője vagy, 
De kegyelmed örök.
461:3.
Az én erőm kicsiny, 
S a bűn erős nagyon: 
Te tudsz s akarsz segíteni, 
Hát segíts bajomon!
461:4.
Az ég oly messze van,
Még messzebb tőled én, 
De szent igédben írva van, 
Hogy irgalmad enyém.
461:5.
Nem félek senkitől, 
Hisz te vigyázsz reám, 
Már bánat és gond sem gyötör: 
Meghallgatod imám.
461:6.
Jézusban bízva én 
Szívemet átadom, 
Mert így, tudom: akármi ér, 
Atyám szeret nagyon.
462:1.
462:1. 
Csak vezess, Uram végig és fogd 
kezem,:/: :/:  Míg boldogan a célhoz 
elérkezem, 
Mert nélküled az én erőm oly kevés, 
De hol te jársz előttem, nincs 
rettegés.
462:2.
Szent irgalmaddal szívemet födjed bé, :/: 
Tedd örömben és bánatban csöndessé,
Hogy hadd pihenjen lábadnál 
gyermeked, 
Ki szemlehúnyva téged híven követ.
462:3.
Ha gyarlóságom meg nem is érzené: :/:
A vak homályból te mutatsz ég felé; 
Csak vezess, Uram, végig, és fogd kezem, 
Míg boldogan a célhoz elérkezem.
463:1.
Isten élő Lelke, jöjj, áldva szállj le rám, 
Égi lángod járja át szívem és a szám! 
Oldj fel, küldj el, tölts el tűzzel! 
Isten élő Lelke, jöjj, áldva szállj le rám!
463:2.
Isten élő Lelke, jöjj, légy vezérem itt, 
Ó, segíts, hogy hagyjam el bűnök útjait! 
Oldj fel, küldj el, tölts el tűzzel! 
Isten élő Lelke, jöjj, légy vezérem itt!
463:3.
Isten élő Lelke, jöjj, hadd lehessek szent, 
S Jézusommal légyek egy már e földön 
lent!
Oldj fel, küldj el, tölts el tűzzel! 
Isten élő Lelke, jöjj, hadd lehessek szent!
463:4.
Isten élő Lelke, jöjj, győzedelmet adj, 
S majd a végső harcon át mennybe 
fölragadj! 
Oldj fel, küldj el, tölts el tűzzel! 
Isten élő Lelke, jöjj, győzedelmet adj!
464:1.
Jöjj, királyom, Jézusom! 
Szívem, íme megnyitom. 
A gonosztól óvj te meg, 
Meg ne rontson engemet.
464:1.
Véreddel, mely el-kifolyt, 
Mosd le rólam, ami folt; 
Élet útját megmutasd, 
Én meg nem találom azt.
464:1.
Gyógyítsd meg sok nyavalyám, 
Enyhíts szívem bánatán; 
Kétség, gond ha gyötrenek, 
Biztasd nádszál hitemet.
464:4.
Van hatalmad rá, tudom, 
Míveld, édes Jézusom: 
Hit, remény és szeretet 
Töltse be a szívemet.
464:5.
A keresztet te adod, 
Adj hozzá alázatot: 
Hordjam olyan csendesen, 
Mint egykor te, Mesterem.
464:6.
Majd, ha véget ér a harc
S megpihentetni akarsz:
Megragadom jobbodat, 
S mennyországod béfogad.
465:1.
Szelíd szemed, Úr Jézus, 
Jól látja minden vétkemet, 
Személyemet ne vesse meg 
Szelíd szemed, Úr Jézus.
465:2.
Szelíd szemed, Úr Jézus, 
Tekintsen rám, ha roskadok, 
Adjon békét, bocsánatot 
Szelíd szemed, Úr Jézus.
465:3.
Szelíd szemed, Úr Jézus, 
Tudom, hogy vádat is emel; 
Vétkeztem én, ítéljen el 
Szelíd szemed, Úr Jézus.
465:4.
Szelíd szemed, Úr Jézus, 
Elítél bár, lásd, én megint 
Csak várom, hogy majd rám tekint 
Szelíd szemed, Úr Jézus.
466:1.
Rád tekint már hitem, 
Megváltóm, Istenem, 
A Golgotán: 
Halld könyörgésemet, 
És vedd el vétkemet; 
Mostantól hadd legyek 
Tied csupán.
466:2.
Szívemet töltse be 
Kegyelmed ereje 
Buzgósággal! 
Meghaltál érettem; 
Add: szívem s életem 
Teérted éghessen,
Forró lánggal!
466:3.
Ha elfog útamon
Félelem s fájdalom: 
Fogd kezemet! 
Derítsd fel éjemet, 
Szárítsd fel könnyemet: 
Tévelygésben ne hagyd 
Én lelkemet!
466:4.
Éltem ha fogyva-fogy, 
És a halál ahogy 
Jön már felém: 
Megváltóm, ments te meg 
Kétségtől engemet, 
Nálad hogy üdvömet 
Meglássam én.
467:1.
Mily jó, ha bűntől már szabad, 
Az Úr szolgája vagy; 
A bűn szolgája gyáva rab, 
A Krisztusé szabad.
467:2.
A bűn sötétben tévelyeg 
És bajba dönt vakon; 
De Krisztus kézen fog s vezet 
Világos útakon.
467:3.
A bűnben kín van s gyűlölet, 
Mi mást, más minket öl; 
Öröm köt egybe s szeretet 
Az Úr szívén belől.
467:4.
Már szolgád lettem, Jézusom, 
Ki értem áldozál; 
Más uram nincsen, jól tudom, 
Mert bűnből kihozál.
467:5.
Légy áldott, Krisztusom, te nagy! 
Hadd adjam át szívem: 
Vedd szívesen, hogy hol te vagy, 
E szív is ott legyen.
468:1.
Zengd Jézus nevét, zengd, világ,
Őt angyalok, áldjátok! 
Felékesítve homlokát, 
Királlyá Jézust, Jézust koronázzátok!
468:2.
Ti vértanúi Istennek, 
Kik mennyben szolgáljátok 
A Bárányt, ki megöletett: 
Királlyá Jézust, Jézust koronázzátok!
468:3.
Ti választottak, szent hívek, 
Mind akit ő megváltott, 
Szent irgalmát dícsérjétek: 
Királlyá Jézust, Jézust koronázzátok!
468:4.
Ti bűnösök, mert ő hordott 
Tiértetek kínt s átkot, 
És szent vérével áldozott: 
Királlyá Jézust, Jézust koronázzátok!
468:5.
Ti népek, törzsek, kik bárhol 
Az ő szavát halljátok: 
Nagy jóvoltáért hálából 
Királlyá Jézust, Jézust koronázzátok!
468:6.
Mily boldogság lesz majd, ha fenn 
A Jézus előtt állok 
És mindörökké zenghetem:
Királlyá Jézust, Jézust koronázzátok!
469:1.
Jézus, nyájas és szelíd, 
Láss meg engemet, 
Hallgassad meg, hű Megváltóm, 
gyermekedet!
469:2.
Bűnöm láncát oldja fel
Kegyelmed s a hit; 
Törjed össze balga szívem bálványait!
469:3.
Szabadságot adj nekem
És tiszta szívet, 
Vonj magadhoz, Jézusom, hogy járjak 
veled!
469:4.
Vezess engem útadon: 
Magad légy az út, 
Melyen lelkem a halálból életre jut.
469:5.
469:5. 
Jézus, nyájas és szelíd, 
Láss meg engemet: 
El ne engedd, hű Megváltóm, 
már kezemet!
470:1.
Úr Jézus, nézz le rám,
Jöjj, mosd le bűnömet, 
Sok földi szenvedély kötöz: 
jöjj, oldj fel engemet.
470:2.
Úr Jézus, nézz le rám, 
Gond és bú látogat; 
Hű szolgád: ízleljem ígért, 
szent nyugodalmadat.
470:3.
Úr Jézus, nézz le rám, 
Ne tévedhessek el; 
A menny felé sötéten át 
te légy az úti jel.
470:4.
Úr Jézus, nézz le rám, 
Ha nő a félelem, 
Ár zúg és ellenség szorít, 
légy, Megváltóm, velem!
470:5.
Úr Jézus, nézz le rám, 
Ha elvonult az ár, 
Te szent derűd derítsen és 
az örök napsugár.
471:1.
Fel barátim, drága Jézus zászlaja alatt, 
Rajta, bátran! megsegít és győzedelmet 
ad. 
Bízzatok, mert Jézus eljön, ő a fővezér, 
Zengje ajkunk: hozzád esdünk 
győzedelemér'!
471:2.
Lám a Sátán serge talpon, szembetörni 
kész, 
Jól vigyázz, mert akit elkap, teste-lelke 
vész.
Bízzatok, mert Jézus eljön, ő a fővezér, 
Zengje ajkunk: hozzád esdünk 
győzedelemér'!
471:3.
Szóljon a kürt, fenn lobogjon 
győzedelmi jel, 
Így előre Jézusunkkal: néki győzni kell! 
Bízzatok, mert Jézus eljön, ő a fővezér, 
Zengje ajkunk: hozzád esdünk 
győzedelemér'!
471:4.
Harci zajban, küzdelemben oldalunkon 
áll, 
Benne higgyünk, ő segít meg szívünk 
harcinál. 
Bízzatok, mert Jézus eljön, ő a fővezér, 
Zengje ajkunk: hozzád esdünk 
győzedelemér'!
472:1.
Mennyit zengi a lelki békét, 
A szívek csendjét énekünk, 
Bár künn kín és ínség üzenget 
Sok hangos jajszóval nekünk. 
Az óra, testvér, gyorsan elfut 
S az ember útja, sorsa zord, 
Nincs rá időd, hogy álmodozva 
A lelked meddőn tékozold.
472:2.
Ebből az éhség csal ki könnyet, 
Az ott a fagy miatt remeg, 
Házad táján sorvadva élnek 
Éhes, lerongyolt gyermekek. 
Az apjuk gyötrött mély szemében 
A meghasonlás láza él, 
Értük megmentő harcra kelni:
Elhívatás, testvéri cél.
472:3.
Lelkek éjét oszlatni fénnyel: 
Reád az Úr ezt bízta, lásd, :/: 
S azt, hogy hozz Krisztus szent nevével  
A bűnösnek szabadulást. 
Az Isten vérét adta értünk; 
Láttasd, hogy szent példája hat, 
S hogy áldott útját járva hittel 
Te is adod egész magad.
472:4.
Adj éjt, napot, add át erődet, 
Add kincsedet, add szívedet, :/: 
Rontó lelkek gáncsa nem árthat, 
Győztes csak egy: a szeretet. 
A Mester lelke járt előtted 
S kitűzi most eléd a célt, 
Munkára hát, ne késs, serénykedj 
Megváltódért, Királyodért.
472:5.
Áldott Jézus, a földre jöttél 
S vállaltál értünk szörnyű kínt; :/: 
Bárcsak tudnánk, Igéd követve, 
Mi is szenvedni, tűrni mind. 
Sok szolgád, férfi, nő, ma bízva 
Átadjuk szívünket neked; 
Hogy munkánk éljen és teremjen: 
Gyújtsd fel bennünk szerelmedet!
473:1.
Emeld fel szíved, füled nyisd meg 
Te kemény nyakú Izrael!
Isten parancsolatát értsd meg, 
Törvényire figyelmezzél.
473:2.
ÉN VAGYOK ISTENED EGYEDŰL, 
Ki a szolgálatból téged 
Kihoztalak nagy ínségedből: 
Ne légyenek más istenid.
473:3.
NE CSINÁLJ SEMMI 
BÁLVÁNYKÉPET 
Akárminémű dologból; 
Ne imádjad, ne tiszteld őket,
Mert nagy haragom megindúl.
473:4.
URADNAK  ISTENEDNEK  NEVÉT 
SOHA  NE  VEGYED  HIÁBA, 
Mert aki nem becsüli nevét, 
Megbünteti azt valóba'.
473:5.
HAT NAP MINDEN DOLGODAT 
TÉGYED, 
NYUGODJÁL  A HETEDIKEN, 
Mert hogy teremte mindeneket, 
E nap megnyugovék Isten.
473:6.
A  TE  ATYÁDAT  ÉS  ANYÁDAT 
TISZTELJED  szeressed híven, 
Hogy hosszú életet, sok jókat
Adjon tenéked az Isten.
473:7.
Embert NE ÖLJ, ne tégy vérontást, 
PARÁZNASÁGBA  NE  TÉVEDJ,
NE OROZZ, gyűlöljed a lopást, 
HAMIS  BIZONYSÁGOT  NE  TÉGY.
473:8.
FELEBARÁTODNAK Ő HÁZÁT NE 
KÍVÁND, se házastársát, 
Szolgáját, szolgálóleányát, 
Se barmát, semmi marháját.
473:9.
Uram, hatalmas a te Igéd,
Még zengését is rettegjük, 
Irgalmadból velünk azt tégyed, 
Hogy akaratodat tégyük.
474:1.
Istennel járni, lakozni, 
Szent élettel illatozni, 
Igaz hitben nem habozni: 
Jézus Krisztus taníts, 
Taníts imádkozni!
475:1.
„Imádkozzatok és buzgón kérjetek!" -
Bűnös voltunkért, Uram, ó ne vess meg! 
Tiszta szívet és Szentlelket adj nékünk, 
Hallgass meg Fiad nevébe', ha kérünk.
475:2.
„Keressetek buzgón és megtaláltok!” -
Téged keresünk, Uram: hogy bűn s átok 
Erőt ne vegyen mirajtunk, légy nékünk 
Égi útunk, igazságunk, életünk!
475:3.
„Zörgessetek buzgón Isten ajtaján!” -
Elfáradtunk, Uram, e világ zaján; 
Ó, nyisd meg az égi béke szép honát, 
Add, hogy zenghessünk örök halleluját!
476:1.
Siess nagy Úr Isten én segítségemre, 
És légy figyelmetes az én beszédemre,
Emlékezzél reá szent ígéretedre, 
Hajtsad füleidet én könyörgésemre.
476:2.
Hitből, tiszta szívből azért arra kérlek: 
Engedd, szent igédből hogy 
ismerhesselek, 
Teljes életemben hogy dícsérhesselek,
Minden dolgaimban téged nézhesselek.
476:3.
Az én életemet tartsd meg szent 
nevedért, 
A te szent Fiadnak kedves szerelméért; 
Nagy hálákat adok tenéked ezekért, 
Ha meghallgatsz,Uram, engem 
jóvoltodért.
476:4.
Nem kérem a végre hosszú életemet, 
Hogy itt e világon hizlaljam testemet, 
Sem hogy öregbítsem híremet-nevemet, 
De hogy dícsérhessem te Istenségedet.
476:5.
Világi életem csak árnyék énnékem, 
Mint a szép folyóvíz, elmúlik éntőlem, 
De a te országod örök lakóhelyem, 
Melybe Jézus Krisztus által 
helyheztetem.
476:6.
Szent Fiad vállára rakád bűneimet, 
Ördög rabságából megváltál engemet, 
Érette fiaddá fogadál engemet, 
Örökössé tevél, mint édes gyermeket.
476:7.
Bízvást merek azért néked könyörögni, 
Az én ajakimmal áldozatot tenni; 
Mint kegyes Atyámmal, te veled szólani, 
Minden szükségemet szépen 
megbeszélni.
476:8.
A te népeidet, Uram, immár szánd meg,
Súlyos ostorodat tőlünk immár vond 
meg, 
Te nagy haragodat, szent Atyánk, 
enyhítsd meg: 
Gyülekezetedet immáron építsd meg!
476:9.
Rútságát bűnünknek Úr Isten, ne 
nézzed, 
Hanem szent Fiadnak halálát tekintsed, 
És áldozatjának szent érdemét nézzed: 
Szegény fiaidat immár megsegéljed.
476:10.
A te jóvoltodért mindörökké áldunk, 
Irgalmasságodért is felmagasztalunk. 
Háládatlanságot távoztass el tőlünk, 
Új és tiszta szívet teremts már mi 
bennünk!
476:11.
Tied legyen, Isten, mindenben dicsőség 
A te szent Fiaddal, és minden tisztesség, 
Szentlélek Istennel egyenlő felségben, 
A Szentháromságban mind örökké! 
Ámen.
477:1.
Halld meg, Uram, esedezésünket, 
Irgalmadból szánd meg mi ügyünket, 
Mert érezzük számtalan bűnünket, 
Melyekkel bémocskoltuk lelkünket.
477:2.
Törvényedet minden nap hallottuk, 
Szántszándékkal mégis megrontottuk, 
Jó Atyánkat így haragítottuk, 
Ő szent lelkét megszomorítottuk.
477:3.
Tisztünkben is hányszor restelkedtünk, 
Gyarlóságból mennyi hibát tettünk, 
Szeretettel akikhez köttettünk, 
Azok ellen mely sokat vétettünk.
477:4.
Méltók vagyunk, hogy kárhozatban 
hagyj, 
De te, Uram, jó és irgalmas vagy, 
Minden megtérőkhöz kegyelmed nagy; 
Kérünk, abba minket is béfogadj.
477:5.
Szent Fiadnak kiontatott vére 
Lett lelkünknek váltsága és bére, 
Tekints, kérünk, az ő érdemére. 
Bűneinkért ne vonj ítéletre.
477:6.
Megígérted, kegyelmes Istenünk, 
Hogy e felől jó hitben kell lennünk, 
Ha azoknak mi is megengedünk. 
Kik valaha vétettek ellenünk.
477:7.
Segíts, Uram, hogy ezt mívelhessük, 
Feleinket híven szerethessük, 
Naponként a bűnt levetkezhessük. 
Az örök életet elvehessük.
478:1.
Ó irgalmas Isten, 
Én könyörgésemben 
Füledet hozzám hajtsad; 
Ó igen jó Isten, 
Minden szükségemben 
Áldásod szaporítsad.
478:2.
Ó hatalmas Isten, 
Keserűségemben
Szívemet vidámítsad:
Ó nagy és szent Isten,
Minden félelmemben 
Elmémet bátorítsad.
478:3.
Ó örök Úr Isten, 
A veszedelmekben 
Segedelmedet nyújtsad; 
Ó igaz Úr Isten, 
Kételkedésemben 
Hitemet gyámolítsad.
478:4.
Ó áldott Úr Isten: 
Rossz testiségemben 
Lelkem hozzád hódítsad; 
Ó erős Úr Isten, 
A világ fényében 
Szemem világosítsad.
478:5.
Ó teremtő Isten, 
A kísértetekben 
A Sátánt elfordítsad; 
Ó megváltó Isten, 
Sok vétkezésimben
Irgalmad bizonyítsad.
478:6.
Ó szentelő Isten,
Erőtlenségimben
Kegyelmedet újítsad; 
Ó kegyelmes Isten,
Éltemnek végében
Lelkemet boldogítsad.
479:1.
Hinni taníts, Uram, kérni taníts! 
Gyermeki, nagy hitet kérni taníts! 
Indítsd fel szívemet, 
Buzduljon fel, neked 
Gyűjteni lelkeket! 
Kérni taníts!
479:2.
Hinni taníts, Uram, kérni taníts! 
Lélekből, lelkesen kérni taníts! 
Üdvözítőm te vagy, 
Észt, erőt, szívet adj. 
Lelkeddel el ne hagyj! 
Kérni taníts!
479:3.
Hinni taníts, Uram, kérni taníts! 
Gyorsan elszáll a perc: kérni taníts! 
Lásd gyengeségemet, 
Erősíts engemet, 
Míg diadalt nyerek:
Kérni taníts!
479:4.
Hinni taníts, Uram, kérni taníts! 
Jézus, te visszajössz: várni taníts! 
Majd ha kegyelmesen 
Nézed az életem: 
Állhassak csendesen. 
Hinni taníts!
480:1.
Ó, könyörgést meghallgató 
Édes Atya, mindenható, 
Ha lelkem hozzád emelkedik, 
És a buzgóság szárnyain, :/: 
Ajakim óhajtásain 
Elődbe érvén, reménykedik: 
Érzem, hogy az örök élet 
Már e földön az enyém lett.
480:2.
Ha örömmel gerjedezem 
És rebegni igyekezem, 
Tetőled mennyi áldást vészek! 
Feltekintvén rád, Atyámra, :/: 
Könyű csordul az orcámra; 
Azáltal olyan újjá lészek, 
Mint a plánta, mikor arra 
Harmatcseppet szülsz hajnalra.
480:3.
Ha szívemet bánat járja, 
Szemem keserűség árja: 
Előtted való zokogásom; 
Titkon ajtómat behajtva :/: 
És magánosan sóhajtva 
Akkor is édes újulásom, 
Mert minden könyűvel, jajjal 
Könnyebbül sorsom egy bajjal.
480:4.
Ha templomban megjelenek, 
Ahol összesereglenek 
Felséges neved imádói:
Velük együtt fohászkodva :/: 
Úgy tetszik, mintha vigadva
Ott volnék, hol a menny lakói 
A te királyi székednek 
Előtte letelepednek.
480:5.
Te, ki a szív mozdulásit, 
Mint a vizeknek folyásit
Szabadon hajtod ide s tova,
Neveld ezt az érzést bennem, :/: 
És taníts jól könyörgenem; 
Majd egyszer pedig, ó Jehova, 
Vígy be az egek egébe, 
Imádásod szent helyébe.
481:1.
481:1.
Ó, felséges Úr, egek királya!
Nagyságod a menny és föld csudálja; 
Nevedre minden térdek meghajolnak, 
Széked előtt angyalok udvarolnak.
Mégis hozzánk úgy leereszkedtél,
Hogy Fiad által Atyánkká lettél,
És mikor szükségünkben esedezünk, 
Gyönyörködöl, ha Atyánknak nevezünk. 
481:1.
481:2.
Nagyobb kegyelem ennél mi lehet,
Hogy a bűnös tehozzád úgy mehet, 
Mint Atyjához, aki könnyen könyörül
És szerelmes fia kárán nem örül.
A terhes kereszt alatt levőknek,
Ínség, betegség alatt nyögőknek
Az az egy gondolat ad könnyebbséget,
Hogy Atyjuk vagy s látsz bajukban jó 
481:1.
481:3.
Ó, édes Atyánk, nyújtsd kegyelmedet,
Hogy mi is úgy szeressünk tégedet,
Mint a fiak, kik érzik, hogy illetlen,
Ha szívük az atyjukhoz tiszteletlen.
Emeld fel lelkünk gyakran mennyekbe, 
Hogy ne merüljünk a földiekbe,
Hanem addig is, míg majd haza 
mégyünk,
482:1.
Mi kegyes Atyánk, kit vallunk 
hitünkben: 
Légy segítségül ily nagy szükségünkben, 
Építs meg minket mi természetünkben, 
Ki vagy mennyekben.
482:2.
A te szent neved szenteltessék köztünk, 
Ne uralkodjék hamisság mibennünk; 
A te szent Igéd hirdettessék köztünk, 
Hogy el ne vesszünk.
482:3.
Jöjjön miközénk a te szent országod, 
Csak te bírj minket, bűnös fiaidat; 
Ismerhessük meg a te szent Fiadat, 
Krisztus Urunkat. 
482:4.
Ne légyen bennünk ördögnek országa, 
Ne bírjon minket a bűnnek soksága; 
Szálljon mi közénk hitnek igaz ága, 
Megtisztulása.
482:5.
Természetünket ne hagyjad követnünk; 
Akaratodat építsed mi bennünk, 
Hogy mindenekben tenéked engedjünk: 
Ne hagyj elesnünk!
482:6.
Mi kenyerünket mindennap megadjad, 
Dolgunkban áldást, csendes 
nyugodalmat; 
És mindenekben testünket tápláljad 
És oltalmazzad.
482:7.
Megbocsásd nékünk gonosz bűneinket, 
Álnokságinkat, hitetlenséginket: 
Végy ki közülünk minden irigységet, 
És gyűlölséget.
482:8.
És ne vígy minket gonosz kísértetbe',
Ne hagyj elvesznünk a mi bűneinkbe'; 
Oltalmazz minket, ne essünk kétségbe, 
Ördög kezébe.
482:9.
Szabadítsál meg minket a gonosztól, 
Bűntől, ördögtől, minden álnokságtól, 
Ellenséginktől, hirtelen haláltól, 
És kárhozattól.
482:10.
Dicsőség néked mennyben, örök Isten! 
Ki mihozzánk vagy engedelmességben: 
Hallgass meg minket e 
könyörgésünkben, 
Áldj meg hitünkben!
483:1.
Mennybéli felséges Isten, 
Kinek dicsőséged ott fenn 
Boldog lelkek seregitül
Láttatik véghetetlenül: 
E teljes világ általad 
Teremtetett, áll és marad.
483:2.
Te noha ily felséges vagy, 
Erőd, méltóságod ily nagy, 
Mégis minket, kik föld pora 
S hitvány férgek vagyunk, arra 
Méltóztatsz, hogy fiaidnak 
Hívassunk, s te mi Atyánknak.
483:3.
Fiúi bizodalomban 
Azért te elődbe mostan 
Járulunk imádságunkkal 
Reggeli (estvéli) áldozatunkkal; 
MI ATYÁNK, tiszteletünket 
Vedd bé, halld meg kérésünket.
483:4.
SZENTELTESSÉK MEG TE NEVED, 
Azaz: mivelünk azt tegyed, 
Hogy igazán megismerjünk 
Téged, féljünk és tiszteljünk, 
Szemlélvén nagy bölcs munkáid 
S minden tökéletességid.
483:5.
Gondolatunk és beszédünk,
Sőt a mi egész életünk 
Úgy folyjon s úgy tündököljék, 
Hogy mindenek megismerjék. 
Hogy te vagy, szent Isten, Atyánk, 
Fiaidnak te vagy példánk.
483:6.
JÖJJÖN EL A TE ORSZÁGOD,
Töltse bé uralkodásod, 
Ó, mi királyunk, e földet; 
Szaporítsad seregedet, 
Drága Igédnek kész szállást, 
Adj mindenütt szabad folyást.
483:7.
Ha egyházad ellenségi 
Igyekeznek azt rontani: 
Te velünk egy táborba szállj, 
És előnkbe hadnagyul állj;
Szégyenítsd ellenséginket, 
Tarts meg, bírj, vezérelj minket.
483:8.
LEGYEN A TE AKARATOD; 
Ami jó, s rendes, te tudod; 
Azért mi akaratunkat 
Tetszésed után hordozd: azt
Szeressük, amit szeretsz, de
Gyűlöljük, amit gyűlölsz te.
483:9.
Engedjünk néked mindenben,
MINT dicső seregid MENNYBEN: 
Ha velünk keményen bánsz is,
Szenvedjük békével azt is; 
Tiéd mind testünk, mind lelkünk, 
Teremtőnk, szabad vagy velünk.
483:10.
ADD MEG NEKÜNK 
KENYERÜNKET 
NAPONKÉNT, eledelünket: 
Viselj gondot életünkről, 
E mi halandó testünkről; 
Szolgáltass jó egészséget, 
Termő időt, békességet.
483:11.
Szállíts áldást munkáinkra,
Minden marhánk - s jószágunkra; 
Javaiddal pedig nékünk 
Adj mértékletesen élnünk, 
Rád nézve háládatosan, 
Mások iránt irgalmasan.
483:12.
BOCSÁSSAD MEG BŰNEINKET, 
Mind ama nagy veszettséget, 
Amely első szüléinktől 
Szállott reánk örökségül, 
Mind amely rossz gyümölcsöket 
Bosszúdra e rossz fa termett.
483:13.
Nézvén szent Fiad vérére, 
Ne vonj minket ítéletre, 
És vétkeinkért meg ne feddj, 
Sőt  mindenekben megengedj, 
AMINT MI IS MEGENGEDÜNK, 
HA KIK VÉTETTEK ELLENÜNK.
483:14.
ÉS NE VIGY A KÍSÉRTETBE,
Mely rajtunk erőt vehetne;
Jól tudod, mely gyarlók vagyunk, 
Könnyen tántorodik lábunk: 
SZABADÍTS AMA  GONOSZTÓL, 
Ki lest hány nekünk akárhol.
483:15.
Hogyha pedig dicsőséges 
Néked s nekünk épületes 
A kísértőt ránk bocsátni, 
Hitünket próbára vonni: 
Add nekünk a győzedelmet, 
Ezzel koronázd hitünket.
483:16.
Hogy tőled kérjük ezeket,
Ily okok indítnak minket: 
MERT TIED AZ ORSZÁG: néped 
Vagyunk mi és örökséged, 
Jó királyunkhoz szükségben 
Hogyne folyamnánk merészen?
483:17.
Velünk jól tenni akarván, 
Arra tehetséged is van, 
TIED A teljes HATALOM, 
Égi s földi birodalom; 
Jól tenni méltó is hozzád, 
DICSŐSÉG tér ebből reád.
483:18.
Aki kérésében haboz, 
Az tőled üres választ hoz, 
De mi, Krisztus érdeméből 
Nyugodt szívvel lévén erről, 
Hogy megadsz, valamit kértünk, 
Kérésünkhöz ÁMEN-t kötünk.
484:1.
Mi Atyánk, ó kegyes Isten, 
Ki vagy a magas mennyekben: 
Szenteltessék neved szívvel; 
A te országod jöjjön el; 
Te akaratod meglégyen 
Ez földön, miképen mennyben.
484:2.
Mindennapi kenyerünket 
Add meg, bocsásd meg vétkünket,
Amint mi is megbocsátunk 
Azoknak, kiktől bántattunk; 
És ne vígy a kísértetbe, 
De szabadíts gonosz ellen.
484:3.
Mert tied, Uram, az ország,
Tied minden hatalmasság, 
Megadhatsz azért minékünk 
Mindent, amit tőled kérünk; 
Tied a dicsőség, Ámen. 
Most és örökké úgy légyen.
485:1.
Jézus Krisztus, szép fényes hajnal, 
Ki feltámadsz új világgal, 
És megáldasz minden jókkal:
485:2.
Te vagy nékünk egy reménységünk, 
Isten előtt közbenjárónk,
Szép koronánk, ékességünk.
485:3.
Világosítsd a mi szívünket: 
Ismerhessünk meg tégedet; 
Tanulhassuk szent Igédet.
485:4.
Az ördögnek csalárdságától, 
Lelki-testi nyavalyától, 
Őrizz hamis tudománytól,
485:5.
Az Atyával és Szentlélekkel, 
Hogy tégedet tiszta szívvel 
Mindörökké áldjunk! Ámen.
486:1.
Szívem megalázván, tehozzád megyek, 
Elődbe, Istenem, hál'adást viszek
És szent Fiad által néked könyörgök.
486:2.
Áldott légy, én Uram, hogy megtartottál, 
Bút és kárt ez éjjel rám nem bocsátál, 
Angyali sereggel oltalmam voltál.
486:3.
E reggeli időt megadtad érnem, 
Melyben egészséges elmém és testem; 
Kérlek, minden jóra vezérelj engem.
486:4.
Mai nap ezt velem cselekedd, Uram: 
Mindenféle bűntől magam óvhassam, 
Hitem jó gyümölcsét hogy el ne rontsam.
486:5.
Ételem, italom mérsékelt legyen, 
Dobzódás, részegség ne nehezítsen, 
Rossz gondolat bennem erőt ne vegyen.
486:6.
Lágyítsd meg énbennem az indulatot, 
Meg ne háborítsak soha másokat, 
És haragtartásra ne adjak okot.
486:7.
Jól tudod, Istenem, mily gyarló vagyok, 
Különb-különb bűnre mily könnyen 
hajlok! 
Adjad: megtérhessek, mikor bűnt 
vallok!
486:8.
Igaz ítéleted ne ostorozzon, 
Bűnből a Krisztusért ingyen oldozzon, 
Érdemem szerint rám átkot ne hozzon.
486:9.
Magamat egészen neked szentelem: 
Kegyelmes oltalmad legyen mellettem, 
Szentlelked és Igéd legyen vezérem.
486:10.
Külső károktól is ments meg engemet, 
Ne eméssze bánat és bú szívemet; 
Tartsd jó egészségben gyarló testemet!
486:11.
Istenem, tenéked legyen dicsőség, 
A Szentháromságban ki vagy egy Felség: 
Csak tégedet illet minden tisztesség!
487:1.
Magasztallak én téged,
Isten, egeknek királyát, :/: 
Hogy tőlem messze űzted 
A sötét éjnek homályát. 
Nem küldél rám betegséget, 
Sem egyéb ínséget, 
Épségben megtartottál, 
E napra engem juttattál.
487:2.
Szívből könyörgök néked, 
Kegyes teremtő Istenem: :/: 
E napot is engedd meg 
Békességgel véghez vinnem, 
Akaratodat tanulnom, 
Útaidban járnom; 
Oltalmad béfedezzen, 
Kedvem kedved szerint légyen.
487:3.
Igaz útadra taníts, 
Hogy veled együtt járhassak, :/: 
És tőled el ne taszíts, 
Hogy kísértetbe ne jussak. 
Jóvoltodból tarts meg engem, 
Én édes Istenem, 
Hogy a bűn csalárdságát, 
Észre vegyem undokságát. 
487:4.
Az igaz hitnek tüzét 
Bennem Krisztusért élesszed, :/: 
Gyarlóságomnak vétkét 
Soha szememre ne vessed; 
Fogadásodat tekintsd meg, 
Szent Fiadért tarts meg, 
Ki értem eleget tett, 
Törvény átkától megmentett.
487:5.
Reménységgel ruházz fel, 
Ördög tőrébe ne essem, :/: 
Szívem hozzád gerjeszd fel, 
Ne csak hasznomat keressem.
Atyafi szent szeretetet,
Adj jámbor életet; 
Szeress, mint sajátodat, 
Kövessem akaratodat.
487:6.
Szent Igédet vallanom 
Adjad tisztán, homály nélkül :/: 
És szolgádnak mondatnom 
Minden képmutatás nélkül; 
Kinccsel semmit sem gondolok, 
Más jutalmat várok: 
A szentek seregében, 
Tarts meg gyülekezetében.
487:7.
E napot is engedd meg, 
Uram, békével megfutnom, :/: 
Hivatalom hasznával 
Magam s cselédim táplálnom, 
Hogy szent nevedet dícsérjem, 
Oltalmadat nyerjem: 
Testemnek megmaradást, 
Lelkemnek adj boldog szállást.
487:8.
Uram, egyedül vagy jó. 
Te vagy út, élet, igazság, :/: 
De én életem gyarló. 
Gondolatom csak hamisság. 
Táplálj Krisztus szent testével,
Itass szent vérével, 
Hogy örökké nevednek, 
Énekeljek Felségednek.
487:9.
Hála légyen Atyának, 
Fiúnak és Szentléleknek, :/:
Kitől minden jók vagynak: 
Ne engedj azért ördögnek 
Engem, igaz megváltottad, 
Gyenge juhocskádat: 
Lelkem a boldogságba, 
Vigyed a paradicsomba.
488:1.
Szent vagy, szent vagy, szent vagy, 
Mindenható Isten, 
Énekünk jó reggel száll hozzád szívesen. 
Szent vagy, szent vagy, szent vagy, 
Végtelen kegyelem, 
Három személyben áldott egy Isten!
488:2.
Szent vagy, szent vagy, szent vagy, 
Kit a szentek áldnak, 
Koronájukat letészik te előtted; 
Angyali seregek
térdelve imádnak, 
Ki voltál, vagy s nem érsz soha véget.
488:3.
Szent vagy, szent vagy, szent vagy, 
Földi köd bár elfed, 
És bűnös szem nem látja dicsőségedet, 
Csak te vagy szent, Isten
és senki kívüled: 
Teljes hatalmú szentség, szeretet!
488:4.
Szent vagy, szent vagy, szent vagy, 
Nagy és erős Isten; 
Minden műved dícsér az ég-, föld- s 
tengeren! 
Szent vagy, szent vagy, szent vagy,
áldott, véghetetlen: 
Három személyben egy áldott Isten!
489:1.
Örök élet reggele, 
Fény a véghetetlen fényből, :/: 
Egy sugárt küldj ránk te le, 
Kik új napra ébredénk föl; 
Fényed lelkünk éjjelét 
Űzze szét.
489:2.
Jóságodnak harmata 
Gyarló életünkre hulljon, :/: 
Szívünk, mely kiszárada, 
Vígaszodtól felviduljon, 
S híveid közt légy jelen 
Szüntelen.
489:3.
Bűn ruháját vessük el 
A szövetség vére által, :/:
Vétkeink fedezzük el 
Tőled nyert fehér ruhánkkal, 
Hogy hitünk legyőzze majd 
Mind a bajt.
489:4.
S majd vezess az égbe föl,
Irgalomnak napvilága, :/: 
Könnyek gyászos völgyiből
Üdvösségnek szép honába, 
Hol az üdv és béke majd 
Egyre tart.
490:1.
Igaz Bíró, nagy Úr Isten, 
Ki állatsz mindent jó rendben, 
Reggelt, délt, estvét rendelted 
S híveidnek megszentelted:
490:2.
Krisztus, hívek megtartója,
Egeknek igazgatója, 
Mindeneknek alkotója, 
Te vagy bölcsen formálója:
490:3.
Szentlélek, egy igaz Isten, 
Ki lakol minden hívekben, 
Tartasz mindent igaz rendben: 
Tőled függ minden keresztyén.
490:4.
Szentháromság, egy Istenség, 
Ki vagy mindenre elégség: 
Csak tiéd minden tisztesség, 
Néked adassék dicsőség!
490:5.
Te teremtettél bennünket: 
Bírd hát jóra életünket;
Ne nézd gyarló esetünket: 
Segéld erőtlenségünket.
490:6.
Hogy mi csak tiéid légyünk, 
Téged szüntelen dícsérjünk: 
Légyen szeretet mi bennünk,
Egymás közt egyesek légyünk.
490:7.
Oltsd meg patvarinknak tüzét, 
Vedd el bűneinknek terhét: 
Adj minékünk csendességet, 
Lelki-testi békességet.
490:8.
E világon úgy élhessünk, 
Hogy bűnünkben el ne vesszünk,
Hanem mennyekbe mehessünk, 
S véled örökké élhessünk.
490:1.
Dicsőség légyen tenéked, 
Menny, föld magasztaljon téged, 
Mert mindenekre kegyelmed, 
Mint a bő árvíz, kiterjed. 
491:1.
A nap immár felvirradván,
Kérjük az Istent mindnyájan: 
Hogy ezen az egész napon 
Bűntől minket oltalmazzon.
491:2.
Nyelvünket megtartóztassa 
És a bűnre ne bocsássa, 
Szemeinket bétakarja, 
Gonoszra nézni ne hagyja.
491:3.
Szíveink tiszták legyenek, 
Gonosz bűnt be ne vegyenek; 
Kevélységet gyűlöljenek, 
Dobzódást ne szeressenek.
491:4.
Hogy, mikor a nap elnyugszik 
És az éj béalkonyodik,
Mi egészen tiszták légyünk 
És őtet vígan dícsérjük.
491:5.
Dícséret légyen Atyánknak, 
És egyetlen-egy Fiának, 
És a mi Vígasztalónknak, 
Kitől minden jók származnak.
492:1.
Felséges Atya Úr Isten, 
Ez napnak ő kezdetiben 
Könyörgünk: tarts meg hitünkben 
És az igaz szeretetben.
492:2.
Bűneinket megbocsássad, 
És szívünket vigasztaljad, 
Vallásunkat bátorítsad, 
És Szentlelked nékünk adjad:
492:3.
Hogy ne ártson az ellenség,
Távol légyen minden kétség, 
Testi-lelki fertelmesség, 
És a gonosz eretnekség.
492:4.
Adjad meg nékünk éltünkben
Egymást szeretnünk szívünkben; 
Élhessünk nagy békességben, 
És hitnek jó gyümölcsében.
492:5.
Lelkünket és jószágunkat, 
Néked ajánljuk magunkat: 
Vezéreld a mi útunkat, 
És viseld jóra gondunkat.
492:6.
Engedd ezt nékünk Krisztusért, 
Te egyetlenegy Fiadért, 
És érettünk Szószólónkért, 
Egy elég áldozatunkért.
492:7.
Hálákat adunk, Úr Isten, 
Te szent Fiadnak akképen, 
Szentlélekkel egyetemben, 
Mostan és minden időben.
493:1.
Dícsérlek, Uram, téged, 
Hogy ez elmúlt éjjel 
Életem megőrizted 
Hatalmas kezeddel; 
Setétségnek tőriből, 
Mely környül vett vala, 
Íme, engemet kivől, 
Ó mindennek Ura!
493:2.
Néked adok hálákat, 
Én kegyes Istenem,
És kérlek, mint Atyámat: 
Ma is tarts meg engem, 
Hogy szolgálhassak néked 
Akaratod szerint: 
Éltemet vezéreljed, 
Légy velem óránkint!
493:3.
Hogy el ne tévelyedjem 
A te ösvényidtől, 
Ne ártson ellenségem, 
Őrizkedjem bűntől: 
Őrizz meg jóvoltodból, 
Uram, téged kérlek, 
Ördög álnokságától 
Hogy semmit ne féljek.
493:4.
Adjad, hogy erős hittel 
Bízzam szent Fiadban; 
Bűneimet töröld el. 
Tarts meg irgalmadban. 
Hiszem, hogy ezt megadod, 
Amint megígérted; 
Bűnünket megbocsátod, 
Ha könyörgünk néked.
493:5.
Szeress jó reménységgel, 
Mely nem ejt szégyenben; 
Atyafi szeretettel 
Építsél éltemben, 
Hogy szívből szerethessem 
Felebarátomat, 
És ebben ne keressem 
Csak az én hasznomat.
493:6.
Engedd, hogy szent Ígédet
Bátran megvallhassam,
Tisztemben hűségemet 
Néked megtarthassam; 
Senki engem e földön 
Tőled el ne vonjon, 
Híveid seregében 
Felséged megtartson.
493:7.
Hogy szent dícséretedre
Végezzem e napot, 
Tőled ne térjek félre, 
Vezérljed útamot; 
Áldd meg termő földünket,
Őrizz meg éltünkben, 
Mert minden szerencsénket 
Ajánljuk kezedben.
494:1.
Tenéked, Uram, hálát adok 
Hozzám való jóvoltodért, :/:
És teljes szívemből vígadok 
Rám árasztott jó kedvedért, 
Mert ím meghallgattál, :/: 
Engem kiragadtál Nyavalyáimból, 
Szívbéli vídulást, Adtál szabadulást 
Sok bánatimból.
494:2.
Ím, feltámasztád napom fényét 
Mely homályba béborult volt, :/: 
Elmosád rólam lelkem szennyét, 
Melyben hevertem, mint egy holt. 
Nyomorúság között, :/: 
Mint egy lekötözött, Mikor hányattam: 
Voltál segítséggel, Hogy én több ínséggel 
Ne bántattassam.
494:3.
Atyai gondviselésedet
Sok ezerszer megpróbáltam, :/: 
Reám kinyújtott kezeidet, 
Jó Istenem, által láttam; 
Tégedet dícsérlek :/: 
Azért, míg itt élek E gyarló testben; 
Szájamnak szózatja Eged általhatja: 
Hiszek Igédben.
494:4.
Ma kezeidbe ajánlottam,
Amit csak adtál énnékem; :/: 
Felköltömkor is azt mondottam: 
Magad bírj engem, Istenem! 
Hogy a bűnnek rabja, :/: 
Ne legyek szolgája; Adj estét érnem! 
Ki uralkodol s élsz és senkitől nem félsz: 
Ne hagyj elvesznem!
495:1.
Hálát adok néked, mennybéli Isten, 
Szent Fiadnak, a Krisztusnak nevében, 
Hogy engemet ez éjjel megőriztél, 
Minden veszedelemtől megmentettél; 
Tartsd meg, kérlek, e napon is éltemet, 
Bűntől s minden kártól ments meg 
engemet. 
495:2.
Magam, Uram, ajánlom szent kezedbe, 
Mind testem, lelkem vedd őrizetedbe, 
Szent angyalidat ne vedd el mellőlem, 
Szent Lelked se távozzék el éntőlem, 
Hogy vakmerő bűnöktől ma is menten 
Megőriztessék épen testem, lelkem.
495:3.
Könyörgök, Uram, minden emberekért, 
De főképen a hív keresztyénekért, 
Minden rokonimért, kik téged félnek, 
Akik vagy itt, vagy messze földön élnek; 
Minden gonosztól őket is őrizd meg, 
És minden javaiddal látogasd meg.
495:4.
A szegény rabokat és betegeket, 
Kik ínségükben óhajtnak tégedet, 
Uram, vígasztald meg bágyadt 
szívükben, 
Szenvedésükből mentsd ki kegyelmesen; 
És térítsd meg a szegény bűnösöket, 
Add, hogy jó véghez vigyük életünket.
496:1.
Hálát adunk néked,
mennyei Atyánk, 
Ki mindenkor kegyesen
vigyázsz reánk.
496:2.
Ím az elmúlt éjjel is 
megnyugtattál, 
E napra jó kedvedből 
virrasztottál.
496:3.
Áldj meg, kérünk, 
e napon is bennünket, 
Védelmezd kártól 
lelkünket, testünket.
496:4.
Segélj meg hivatalos 
munkáinkban, 
Részeltess lelki,
testi áldásidban.
496:5.
Oltalmazz meg minden
bűnbe eséstől, 
Téged félhessünk, 
tisztelhessünk szentül.
496:6.
Erősíts, nevelj 
naponként a hitben, 
Tarts meg végig 
atyai szerelmedben.
496:7.
Hogy Fiaddal s Lelkeddel
egyetemben 
Néked víg szívvel 
szolgálhassunk! Ámen.
497:1.
Mi szent Atyánk, ki lakozol 
mennyégben, 
És uralkodol az egy Istenségben, 
Szent Fiaddal, Lelkeddel dicsőségben 
Tiszteltetel földön és a mennyégben:
497:2.
Szenteltessék, Uram, a te szent neved, 
Dícsértessék mitőlünk, mert érdemled, 
Hogy ez éjjel minket te szent Felséged, 
Kegyelmesen őrizett Istenséged.
497:3.
A gonosznak tőribe nem eresztél,
Sőt a te szent angyaliddal őrzettél, 
És álmunkból életben felköltöttél,
Lelki, testi veszélytől megmentettél.
497:4.
Szent kezedbe ajánljuk mi lelkünket, 
Mai nap is tápláljad mi testünket, 
Védelmezzed, Uram, a mi éltünket, 
Lelki-testi veszélytől ments meg minket.
497:5.
Te vagy Uram, egyedül, mi Istenünk, 
Mennyen, földön nincs nekünk több 
reményünk; 
Légy te azért, Uram Isten, pásztorunk, 
Szükségünkben táplálónk és oltalmunk.
497:6.
Kegyelmeddel tartóztasd meg lelkünket, 
Hogy bűnnel ne fertőztessük testünket; 
Világosítsd inkább sötét elménket,
Hogy megtartsuk, Uram, te szent 
törvényed.
497:7.
A te Szentlelked minket ösvényidben, 
Vezéreljen, Uram, szent törvényidben, 
Ma és életünknek minden rendiben, 
Hogy így hozzád juthassunk az egekben.
498:1.
Ki hívta az éjszakát elő, 
Hogy megnyugodjatok, :/: 
Ti, a napnak terhét viselő 
Testek és állatok? 
Ki fordította fényességre 
Az éjnek homályát? 
Ki hozta fel napját az égre, 
Hogy fusson új pályát?
498:2.
Te vagy az, ó mindenek Atyja, 
Mert a te kezednek, :/: 
Mely az ég seregit forgatja, 
Nap és hold engednek. 
Téged hát imádni nem 
Késünk és mihelyt hajnallik, 
Dicséret-mondó éneklésünk
Buzgó szava hallik.
498:3.
Bézártuk volt, mikor aludtunk, 
Érzékenységinket; :/: 
Mi magunkról semmit se tudtunk, 
De te tudtál minket. 
Ha felénk kár, vagy veszedelem 
Közelítni akart, 
A tenálad lakó kegyelem
Oltalma betakart.
498:4.
A te erőd, ó Mindenható, 
Légyen nekünk ma is :/: 
Minden életünk háborgató 
Gonosz ellen paizs!
Légy segítőnk, ha munkálkodunk 
S igazán keresünk; 
Vígasztalónk, ha szomorkodunk, 
Atyánk, ha elesünk.
498:5.
Adjad, hogy tartsuk fődolgunknak 
Szent nevedet félni, :/: 
Hasznáért felebarátunknak 
Semmink sem kímélni.
És szívünk szerint elfelejtsük, 
Ha megbánt valaki; 
A másoktól vett jót ne ejtsük 
Elménkből soha ki!
499:1.
Megújult testtel és erővel 
Fölébredvén az álomból, 
Nyugodt szívvel, felemelt fővel
Felkelvén csendes ágyamból, 
Életnek Ura, hozzád térek, 
Magasztalom jóvoltodat, 
Minden jót ismét tőled kérek:
Kérem újra áldásodat.
499:2.
Mint a feljövő nap világa 
Elűzi az éj homályát: 
Kegyelmednek világossága 
Az igazságnak fáklyáját 
Sötét elmémben jobban gyújtsa, 
Hogy a jónak ismerete 
Határit benne messzebb nyújtsa, 
S az igazság szeretete.
499:3.
Engedd, hogy mint a nap futása 
Soha meg nem állapodik, 
S bár felhő jő néha útjába, 
De meg nem homályosodik: 
Én is az igazság ösvényén 
Tántorodás nélkül menjek, 
És a rút testiségnek kényén 
Soha csak meg se pihenjek.
499:4.
Minthogy, míg e világon élek, 
E múlandóságnak helyén,
Test is vagyok, és nemcsak lélek: 
Viselj gondot jó idején 
Mértékletes eledelemről, 
Hogy életem fenntarthassam, 
S tisztességes öltözetemről, 
Hogy testemet ruházhassam.
499:5.
Ha pedig még többet vehetek 
Ingyen való jóvoltodból 
És másokkal is jót tehetek
Velem közlött áldásodból: 
Engedd, hogy legyek hű sáfára 
Nálam letett javaidnak, 
Lehessek vígasztalására
Velem testvér fiaidnak.
499:6.
Dolgaimnak követésére 
Adj testemnek egészséget,
A bajoknak meggyőzésére 
Lelkemnek elevenséget! 
Indíts szívemben akaratot 
És készséget minden jóra,
Hogy bennem vídám indulatot 
Leljen az estvéli óra.
500:1.
Krisztus, ki vagy nap és világ, 
Minket sötétségben ne hagyj! 
Igaz világosság te vagy, 
Kárhozatra mennünk ne hagyj!
500:2.
Téged kérünk, szent Úr Isten: 
Oltalmazz minket ez éjen; 
Nyugodalmunk benned légyen, 
A mi lelkünk el ne vesszen!
500:3.
Nehéz álom el ne nyomjon, 
Az ellenség meg ne csaljon; 
Testünk hozzá ne hajoljon 
És haragodba ne hozzon!
500:4.
Mi szemeink ha alusznak, 
Szíveink rád vigyázzanak; 
Te hatalmadnak ereje 
Légyen híveid őrzője!
500:5.
Úr Isten, hozzád kiáltunk: 
Gondviselőnk, légy oltalmunk! 
Őrizz meg ellenségektől, 
Lelki, testi ínségektől!
500:6.
Parancsoljad angyalidnak, 
Hogy mireánk vigyázzanak; 
A mi gonosz ellenségünk 
Messze távol járjon tőlünk!
500:7.
Emlékezzél meg mirólunk: 
Jól tudod, mily gyarlók vagyunk; 
Kiket megváltál véreddel:
Úr Jézus, kérünk, ne hagyj el!
500:8.
Dicsőség légyen Atyának, 
Ő szent Fiának, Krisztusnak, 
Szentlélekkel egyetemben, 
Örökkön-örökké! Ámen.
501:1.
Adjunk hálát az Úrnak, mert érdemli, 
Mert minden gazdagságát velünk közli.
501:2.
És mint bő irgalmú kegyelmes Atya, 
Fiait testben, lélekben megáldja.
501:3.
Énekeljünk ennek egy akarattal: 
Dicsőség, Atya Isten, szent Fiaddal!
501:4.
Ki ételt adtál alkalmas időben, 
Megruháztál mezítelenségünkben.
501:5.
Adjad, hogy tégedet megismerhessünk, 
Szent Fiad által tőled megnyerhessük,
501:6.
Hogy szent Igéd hirdettessék közöttünk, 
Hogy éhen meg ne haljon a mi lelkünk.
501:7.
Hálát adunk ezekért. mint Atyánknak, 
Jézus Krisztusnak, mint 
Közbenjárónknak!
501:8.
Szentlélek Istennel egyenlőképen, 
Ki minket vígasztaljon, mondjuk: 
Ámen.
502:1.
Fölkelt immár a szép hold, 
A csillagezres égbolt 
Oly tisztán tündököl; 
Az erdő áll sötéten, 
S fehér köd künn a réten 
Csodásan száll a légbe föl.
502:2.
Mély csend borult a földre,
S mit alkony leple föd be, 
Meghitten integet, 
Mint nyájas, tiszta hajlék, 
Hol nappalodnak terhét 
Kialhatod, feledheted.
502:3.
Nem látod-é a holdat? 
Fél arca int, mosolyg csak, 
Pedig kerek, egész. 
Van sok, mit itt az ember 
Nem lát jól földi szemmel, 
És oktalan nevetni kész.
502:4.
Mint gyenge, földi férgek, 
Kik bűn útjára tértek, 
Mi nem sokat tudunk, 
Sok csalfa képet űzünk, 
Sok furfangot kifőzünk, 
S a céltól csak messzebb jutunk.
502:5.
Ó add, üdvöd keressük, 
Ne a mulandót lessük, 
Ne kössön fénye meg; 
Hagyj egyszerűvé válni 
S előtted élni, járni, 
Mint vídám, boldog gyermekek.
502:6.
Ha jő a végső óra, 
Fordítsd a kínt is jóra,
És adj szelíd halált; 
Ha innen elvezetsz te, 
Ó, hadd jutunk egedbe, 
Úr Istenünk és jó Atyánk!
503:1.
Már nyugosznak a völgyek, 
Az erdők s minden földek, 
Már alszik a világ, 
De míg eljő az álom, 
A szívemet kitárom 
S az Úrhoz küldök hő imát.
503:2.
Ó nap, hová tűnél el, 
Hová űzött az éjjel, 
Mely harcban áll veled? 
Te nem ragyogsz az égen, 
De más napom van nékem: 
Betölti Jézus szívemet.
503:3.
Már rám borul az éjjel, 
De biztatnak reménnyel 
Ott fenn a csillagok, 
Hogy engem is a mennybe 
Felvisz az Úr kegyelme, 
Ha a földtől megválhatok.
503:4.
A test nyugalmat áhít, 
És leveti ruháit, 
Halandóság jelit, 
De Jézusom az égbe’ 
Öltöztet dicsőségbe, 
Ha végórám elközelít.
503:5.
Ti, fáradt tagok, mostan 
Tegyétek le nyugodtan 
A napnak terheit. 
Vígadj, szívem, te is majd 
Levetheted a bút, bajt 
S a bűn terhét, mely keserít.
503:6.
Már álom jő szememre; 
Ki vigyáz életemre, 
Ha most elszunnyadok? 
Izráel őrizője 
Lesz házamnak védője: 
Nem érhetnek károk, bajok.
503:7.
Te légy, Jézus, oltalmam, 
Nálad lesz jó jutalmam, 
Hű szárnyaid alatt. 
Te vigyázz csak, Uram, rám, 
Nem árt akkor a Sátán: 
Testem-lelkem békén marad.
503:8.
Ti is távol s közelben, 
Akik szerettek engem:
Békén pihenjetek; 
A sötét éjszakába’ 
Az Úr világossága
Őrködjék hűn fölöttetek.
504:1.
A nap immár elenyészett, 
Az ég bésötétedik, :/: 
Nyugvóra vált a természet, 
És minden csendesedik; 
Engemet is az álom 
Megújít, s feltalálom 
Fáradt testemnek nyugvását,
Elmémnek megvídulását.
504:2.
Míg hát fejem lehajtanám 
A szükséges álomra, :/: 
Gondjaim elbocsátanám, 
Menvén nyugodalomra: 
Gondviselőm, táplálóm! 
Jóságodat hálálom; 
Aki ma is úgy szerettél, 
Hogy sok jóban részeltettél.
504:3.
Adtál erőt, tehetséget, 
És ösztönt minden jóra, :/: 
De talált-e hát készséget 
Rá bennem minden óra? 
Nem, bizony jól érezem, 
Mily sokra nem érkezem,
Bár akarnám, de ez a test 
Sokszor tehetetlen és rest.
504:4.
Kegyelmednek köszönhetem 
E nagy ajándékot is, :/: 
Hogy a jóra érezhetem 
Már csak a szándékot is.
Amit azért kezdettél, 
Bennem felélesztettél, 
Kérlek, hogy félbe ne hagyjad, 
Sőt gyarapodását adjad.
504:5.
Bocsássad meg hibáimat, 
Melyeket ma ejtettem, :/: 
Szaporítsad javaimat, 
Melyeket tőled vettem. 
Engedjed, hogy halálom, 
Melynek a csendes álom 
Kiábrázoló példája: 
Légyen idvesség órája.
505:1.
Adjunk hálát megtartó Istenünknek! 
Ismét egy napját eltölténk éltünknek, 
Melyen ő nékünk békességet adott, 
Gondviselő oltalmába fogadott; 
Megadá mindennapi kenyerünket, 
Megtartá erőnket s egészségünket.
505:2.
Ajánljuk magunk ismét oltalmába 
A már bekövetkező éjszakába’, 
Mert nem lehet annak semmi félelme, 
Akinek a Mindenható védelme; 
Az övéinek ő ád nyugodalmat, 
Akik csak benne keresnek oltalmat.
505:3.
Köszönjük Uram, hogy mirajtunk ma is 
Gondviselésed volt hűséges paizs, 
Hogy megmentetted veszélytől éltünket, 
Szánkat panasztól, sírástól szemünket; 
Munkánkra áldást s elég erőt adtál, 
És az estére békében juttattál.
505:4.
Hányan, kik hosszú életet reméltek 
Reggel tetőled: még estét sem értek; 
És egészségért sokan esedeztek, 
Kiket fájdalmak ágyukba szegeztek; 
Árvákká lettek sokan s özvegyekké, 
Vagy gazdagokból váltak szegényekké.
505:5.
Mennyivel voltunk mi ezeknél jobbak, 
Hű védelmedre mennyivel méltóbbak? 
Mégis te minket ím külön választál, 
Ránk semmi romlást, kárt, veszélyt nem 
hoztál; 
Hordozott ingyen nagy kegyelmességed: 
Áldunk örökké ezért, Uram, téged!
505:6.
Kérünk, ez éjjel is tartsd meg éltünket, 
Csendes álommal újíts meg bennünket, 
Több örvendetes reggelre virrassz fel, 
Új életre új napoddal támassz fel, 
Hogy új erővel tégedet szolgáljunk: 
Az Úrnak éljünk és az Úrnak haljunk.
506:1.
Jézus Krisztus, szentek reménye, 
Híveid gondviselője, 
Benned bízók szent Istene!
506:2.
Áldattassék, Uram, szent neved, 
Mindenektől istenséged, 
Mitőlünk is azt érdemled.
506:3.
Kárhozattól ma is lelkünket, 
És veszélytől mi testünket, 
Megtartottad életünket.
506:4.
Ételünket és italunkat 
Megadtad, és munkáinkat, 
Megáldottad dolgainkat.
506:5.
Ez éjjel is mi életünket, 
Istenünk, a mi lelkünket, 
Ajánljuk néked testünket.
506:6.
Parancsoljad szent angyalidnak, 
Hogy azok tábort járjanak, 
Mi mellettünk vigyázzanak.
506:7.
A setétségnek fejedelme, 
Lelkünk-testünk ellensége: 
Ne ártson ördög serege.
506:8.
Jézus Krisztus, igazság napja:
Ez éjszakában csillaga, 
Légy lelkünk fényes hajnala!
506:9.
Uram, virrassz fel egészségben, 
Lelki-testi békességben, 
Hogy reggel téged örömben
506:10.
Dícsérhessünk te szent Atyáddal, 
És a Szentlélek Istennel 
Tisztelhessünk teljes szívvel.
507:1.
Néked, mennyei Atyánk, hálát adunk, 
Szent Fiaddal s Szent Lelkeddel 
imádunk,
507:2.
Hogy minket e napon is megtartottál, 
Lelki, testi eledellel tápláltál.
507:3.
Bocsásd meg, kérünk, minden 
bűneinket, 
Mikkel ma is megbántottunk tégedet.
507:4.
Ez éjszakának is sötétségében 
Védelmezz minket minden gonosz ellen!
507:5.
Őrizz a Sátán nagy csalárdságától, 
És minden lelki-testi nyavalyától!
507:6.
Áldd meg csendességgel 
nyugodalmunkat: 
Örömmel érjük felvirradásunkat!
507:7.
Tarts meg bennünket mindvégig a 
hitbe’, 
Holtunk után vígy az örök életbe!
508:1.
Nagy hálát adunk, kegyes Atyánk, 
néked, 
Hogy te ez napon nékünk megengedted 
Nagy-szép békével élnünk te előtted: 
Dicsőség Néked!
508:2.
Immár e napnak kimenetelében 
Néked könyörgünk, Atyánk, igaz hitben: 
Segíts meg minket minden 
szükséginkben, 
Áldj meg lelkünkben!
508:3.
Hogy megnyugodjunk a mi 
munkáinktól, 
Törődésinktől és fáradságinktól, 
Néha pediglen mi nagy siralminktól 
És bánatinktól.
508:4.
Hogy tiszta szívből áldhassunk tégedet, 
Szép énekszóval dícsérjük nevedet, 
Józan elmével imádjunk tégedet, 
Mint Istenünket.
508:5.
A sötét éjnek reánk jövésében 
Adjad, hogy lelkünk ne legyen sötétben, 
Sem pedig hitünk tökéletlenségben, 
És tévelygésben.
508:6.
Ha a mi testi szemeink alusznak,
Lelki szemeink reád vigyázzanak,
A mi bűneink mind elaludjanak, 
És meghaljanak.
508:7.
Tartsd, Atyánk, tisztán testünket, 
lelkünket, 
Őrizz meg bűntől álmunkban is minket, 
Az álnok ördög ne bírjon el minket, 
Erőtleneket.
508:8.
Adj békességes nyugodalmat nékünk,
És tennenmagad vigyázz, Urunk, 
értünk, 
Nagy-szép békével légyen felkelésünk, 
Teljes életünk.
508:9.
Tégedet kérünk, Istennek szent Fia! 
Néked könyörgünk, mi Urunknak Atyja! 
Hogy amit kérünk, Szentlelked 
megadja: 
Megkoronázza!
509:1.
Ne jőjjön addig szememre álom, 
Míg Teremtőmnek és Gondviselőmnek, 
Kitől minden jó adományok jőnek, 
Jótéteményit meg nem hálálom.
509:2.
Ha elgondolom, mennyi jót vettem 
Tetőled, Atyám, méltatlan létemre: 
Csudálom, mint vigyázol életemre, 
Ki csak eltűrést sem érdemlettem!
509:3.
Áldalak, hogy e megrepedezett 
Nádszálat ma eltörni nem engedted; 
Gyarló életem híven vezérelted, 
Melyet sok veszély megkörnyékezett.
509:4.
Számnak mind étele, mind itala, 
Az ép elme az egészséges testben, 
Az öröm és a békesség szívemben: 
Ingyen való adományod vala.
509:5.
Kihez menjek több kegyelmet kérni? 
Szemem és szívem tehozzád emelem, 
Mert a tenálad lakozó kegyelem 
Mélységeit nem lehet megmérni.
509:6.
Bizton hajtom le fejem ez éjjel, 
Ha te, hű pásztor, tartasz engem 
szemmel, 
Míg szemem nem lát s nem hallok 
fülemmel: 
Nem bánthat senki semmi veszéllyel.
509:7.
Légy hát őrállóm ez éjszakában!
Hogyha tőreit útaimba hányja,
Aki vagy vesztem, vagy károm kívánja:
Ne menjen elő rossz szándékában.
509:8.
Adjad, hogy véghez vivén munkáim, 
Lelkem és testem újra erőt végyen, 
És nyugodalmam mértékletes légyen,
Hogy munkára szánhassam óráim.
509:9.
Nem bocsátlak el, Atyám, tégedet, 
Míg meg nem áldasz engemet, fiadat: 
Dicsőítsd meg hát bennem irgalmadat,
És én magasztalom Felségedet.
510:1.
Ó lelkem szent napsugara! 
Ahol te vagy, nincs éjszaka. 
Bár földi köd ne szállna fel, 
S látás elől ne fedne el.
510:2.
Ha csendes est szememre száll 
S szelíd álomharmat szitál, 
Gondoljam azt, Egyetlenem: 
Nyugodni jó a szíveden.
510:3.
Reggeltől estig légy velem, 
Nincs nálad nélkül életem; 
Légy velem, ha az éj leszáll, 
Nélküled rémít a halál.
510:4.
Ha egy bolygó, bús gyermeked 
Gúnyolta szód, mert tévedett, 
Ne hagyd bűnben, Kegyelmes, őt, 
Emeld fel azt a vétkezőt.
510:5.
Virraszd, akit kór súlya nyom, 
Ki koldus, áldd meg gazdagon; 
Kit kín szorít, gyász keserít, 
Légy álma, könnyű és szelíd.
510:6.
Jöjj és áldj meg, ha ébredünk,
S világ útján járunk-kelünk, 
Míg jóságod szent tengerén 
Majd elmerít az égi fény.
511:1.
Maradj velem, mert mindjárt este van, 
Nő a sötét, ó el ne hagyj, Uram; 
Nincs senkim és a vigaszt nem lelem, 
Gyámoltalannal, ó maradj velem.
511:2.
Kis életem fut s hervadásba hull, 
Bú lesz a vígság, fényesség fakul, 
Csak változást és romlást lát a szem; 
Változhatatlan, ó maradj velem.
511:3.
Minden múló perc Hozzád visz közel, 
Kegyelmed űzi kísértőmet el, 
Nincs más vezérem, nincs más 
Mesterem,
Fényben, borúban, ó, maradj velem.
511:4.
Ellenség ellen áldásod fedez, 
A könny nem sós, a kór is könnyű lesz, 
Sír, halál-fúlánk, hol a győzelem? 
Győztes leszek, csak légy, Uram, velem.
511:5.
Húnyó szemembe vésd keresztedet, 
Ködöt foszlatva láttasd szent eged. 
Föld árnya fut, menny fénye megjelen: 
Halálban is Te légy, Uram, velem.
512:1.
"Szólj, szólj  hozzám, Uram, 
mert szolgád hallja szódat!" 
Így mondom, mert magam
rég annak érezem. 
Hadd járjak útadon,
hadd várjam égi jódat 
/: Hű szívvel szüntelen. :/
512:2.
Adj lelkedből erőt, 
hogy értsem és szeressem 
Elrendelt útamat s 
minden parancsodat. 
Egy vágyat hagyj nekem:
hogy halljam és kövessem 
/: Szent igazságodat. :/
512:3.
Nincs oly tudós sehol, 
ki megtanít útadra, 
A bölcs nem fejti meg 
törvényedet sohsem; 
Te fejted meg nekünk, 
te, hű szíveknek Atyja, 
/: Kinek szavát lesem. :/
512:4.
Te nagy csodáidról bár
fennszóval beszélnek 
És fennen hirdetik 
felséges rendedet, 
Ha nem te szólsz, Uram, 
a szó fülig ha érhet, 
/: De szívig nem mehet. :/
512:5.
Szólj, szólj, én Istenem! –
szól hangodból a jóság, 
A lelkem megfeszül 
s a hallásban segít, 
És szódban meglelem 
az örökkévalóság 
/: Jó édességeit. :/
512:6.
Szólj és csitítsd a bút, 
mert bú és kín gyötörnek, 
Szólj, hogy legyen szavad 
ír s gyógyító erő; 
Szólj, dicsőséged úgy 
még szebben tündökölhet, 
/: És mindörökre nő. :/

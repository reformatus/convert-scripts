##1. Zsoltár

###1. vers

 Aki nem jár hitlenek tanácsán,
 És meg nem áll a bűnösök útán, 
 A csúfolóknak nem ül ő székében,
 De gyönyörködik az Úr törvényében,
 És arra gondja mind éjjel nappal:
 Az ily ember nagy boldog bizonnyal.###2. vers

 Mert ő olyan, mint a jó termőfa,
 Mely a víz mellett vagyon plántálva.
 Ő idejében meghozza gyümölcsét,
 És el nem szokta hullatni levelét,
 Eképen amit az ember végez,
 Minden dolgában megyen jó véghez.###3. vers

 De nem ígyen vannak a gonoszak;
 Hanem mint az apró por és polyvák,
 Melyek a széltől széjjel ragadtatnak: 
 Így az életben meg nem állhatnak 
 A gonoszok, és kik bűnben élnek.
 Az igazak közt helyet nem lelnek.###4. vers

 Mert az Isten ismeri útukat, 
 Az igazaknak érti dolgukat;
 Azért mindörökké ők megmaradnak;
 De akik csak gonoszságban járnak,
 Azoknak nyilván mind elvész útuk:
 Mert az Istennek nem kell az ő dolguk.
<hr />##2. Zsoltár

###1. vers

 Miért zúgolódnak a pogányok?
 Mit forgatnak ő bolond elméjükben?
 A földi népeknek mi szándékok?
 Csak hiába valót űznek szívükben. 
 E világi királyok egybe gyűlnek, 
 A fejedelmek tanácsot tartanak, 
 Az Isten ellen erős kötést tesznek, 
 És az ő Krisztusára támadnak.###2. vers

 Nagy fennen mondják: mit késünk ezzel?
 Jer, szaggassuk el ezeknek kötelét,
 És minden igájukat rontsuk el,
 Ne viseljünk többé rajtunk effélét! 
 De az Úristen a magas mennyekben
 Csak neveti dolgukat azoknak,
 Csúfolja őket ülvén szent székében,
 Kinek ezek semmit nem árthatnak.###3. vers

 És végre hogy megindul haragja,
 Kemény beszéddel kezd szólni azoknak,
 Rettenetesképen megriasztja, 
 Mely miatt teljességgel elbágyadnak:
 Hogy mertek úgymond, ez ellen, zúgolódni,
 Akit én kentem a királyságra?
 És királyi pálcát én adtam néki,
 Az én szent hegyemre, a Sionra.###4. vers

 Mond e királyság: Ím kihirdetem
 Az ő tanácsát és szent dekrétomát: 
 A felséges Úr mondá énnekem: 
 Én fiam vagy, ma szültelek, fiamat.
 Kérjed éntőlem a sok pogányokat,
 Kiket örökségül neked adok; 
 Föld kerekségén sok tartományokat
 Mindenütt én teneked ajánlok.###5. vers

 Rontsd meg őket te nagy hatalmaddal,
 Mint a földből égetett cserépedényt,
 És a te királyi vaspálcáddal
 Verd össze és törd apró pozdorjánként!
 Azért fejedelmek, bírák, királyok
 Ezekből tanulságot vegyetek, 
 És magatokat jól meggondoljátok, 
 Kik e földön regnáltok, ítéltek!###6. vers

 Szolgáljatok e hatalmas Úrnak
 Jámbor élettel, igaz félelemmel,
 Örvendezzetek ő nagy voltának 
 De ezek is légyenek rettegéssel:
 Csókoljátok e néktek küldött fiat,
 Hogy erősen meg ne haragudjék; 
 El ne mulasszátok parancsolatját, 
 Mert szörnyűképen el kell vesznetek!###7. vers

 Mert gyakorta, hogy ingyen sem vélnéd,
 Mint sebes tűz, úgy felgerjed haragja. 
 Te azért teljes szívvel elhigyjed:
 Boldog, aki magát az Úrra bízza!
<hr />##3. Zsoltár

###1. vers

 Ó, mely sokan vannak, Akik háborgatnak
 Engemet, én Istenem!
 Nagy sok ellenségim És sok gyűlölőim 
 Tusakodnak ellenem.
 Sokan azt alítják, Lelkemről azt mondják:
 Elveszett ennek dolga,
 Segítsége nincsen, Mert elhagyta Isten,
 Így szólnak bolond módra.###2. vers

 Mert te, én Istenem, Paizsom vagy nekem,
 Ki életem megmented,
 És nagy tisztességre, Fejem dicsőségre
 Idővel fölemeled.
 Tehozzád, Úr Isten, Kiáltok szüntelen,
 És te megvidámítasz;
 Meghallgatsz  kedvedből, Sion szent hegyéről
 Nagy segedelmet nyújtasz.###3. vers

 Ha ágyamban nyugszom, Csendesen 
 aluszom, Nincsen semmi félelmem. 
 Midőn felserkenek, Semmit sem 
 kesergek, Mert Isten őriz engem.
 Ha százezer népek Mind körülvennének 
 Jobb és bal kezem felől,
 Ha rám ütnének is, Nem rettegnék mégis 
 Semmi veszedelemtől. ###4. vers

 Kelj föl, Uram, tarts meg, Ellenségim 
 vond meg, Megtörvén ő fogokat!
 Mind összepaskolod És arcul csapdosod 
 Az Isten-utálókat.
 Csak te vagy az Isten, Ki minden 
 szükségben Meg tudsz szabadítani,
 Ki a te sereged Megtartod, szereted,
 És meg szoktad áldani.
<hr />##4. Zsoltár

###1. vers

 Én igazságomnak Istene,
 Hallgasd meg én kiáltásom!
 Szánj meg és tekints ínségemre,
 Te vígy engemet tágas helyre, 
 Midőn itt szorongattatom!
 Ti nagy urak, míglen gyaláztok
 Engemet tisztességemben?
 És ily hívságban míg maradtok?
 Hazudozásra mit vágyódtok? 
 Mit gyönyörködtök ezekben?###2. vers

 De vegyétek jól eszetekbe,
 Hogy az Úr Isten engemet
 Bévett kedvébe, kegyelmébe,
 Csuda mód megmentett engemet,
 És meghallja kérésemet!
 Rettegjetek hát és lássátok,
 Hogy ellene ne vétsetek;
 Magatokat meggondoljátok,
 Az ágyasházban ha nyugosztok,
 Hogy lehessen csendességtek! ###3. vers

 Az igazak áldozatjával
 Áldozzatok az Istennek; 
 Jó élettel és igazsággal, 
 És az Istenben bátorsággal
 Bízzatok és örvendjetek!
 De sokan mondják azt minékünk:
 Ki vezérl minket a jóra?
 Azért téged, Úr Isten, kérünk,
 Mutasd kegyes orcádat nékünk,
 Jöjjön el az áldott óra!###4. vers

 Mellyel inkább vigasztalsz engem
 És örvendeztetsz szívemben,
 Hogynem kiknek sok mustjok terem,
 Búzájokkal rakva sok verem,
 Mikkel élnek bőségesen.
 Azért élek jó békességben,
 Fekszem, aluszom kedvemre,
 Uralkodván lakom földemben
 Bátorságos örvendezésben,
 Mert az Úr vigyáz éltemre.
<hr />##5. Zsoltár

###1. vers

 Úr Isten, az én imádságom,
 Kérlek, vegyed füleidbe 
 És hallgass meg kérésembe'!
 Én Istenem és én királyom,
 Értsd meg mondásom.###2. vers

 Tekintsed meg esedezésem, 
 És halld meg kiáltásomat,
 Midőn hívlak, királyomat!
 Meghallgatod én könyörgésem,
 Bizonnyal hiszem.###3. vers

 Jó reggel meghallgatsz engemet,
 Uram, még virradta előtt,
 Idején a nap hogy feljött;
 Elődbe számlálom ügyemet,
 Várván kegyelmet.###4. vers

 Mert egyedül te vagy oly Isten,
 Kinek a gonoszság nem kell;
 És aki gonosz bűnben él,
 Nem mehet hozzád semmiképen,
 Míg él vétekben.###5. vers

 A kábák és az esztelenek
 Nem állhatnak színed előtt;
 Gyűlölsz minden gonosztévőt,
 És tőled távol űzettetnek
 Az ilyetének.###6. vers

 Akik csak hazugságot szólnak,
 A gyilkosokat, orvokat
 Szörnyen elveszted azokat;
 Kik embert hamisan megcsalnak,
 Megútáltatnak.###7. vers

 Én pedig nagy jó reménységgel
 Bémegyek szent templomodba,
 És imádlak szent házadba’;
 Nagy jóvoltodért félelemmel
 Szolgállak szívvel.###8. vers

 Uram, vezérelj igazságban
 Ellenségimnek láttokra, 
 Kik igyekeznek káromra;
 Oktass, hogy a te útaidban
 Járhassak jobban.###9. vers

 Mert szájukban nincs egy igaz szó,
 Szívük teljes nyavalyával,
 Ő nyelvük szól álnoksággal;
 Torkuk oly, mint a nyílt koporsó,
 Hol nincs semmi jó.###10. vers

 Büntesd meg, Uram Isten, őket,
 Tedd semmivé tanácsukat,
 Rontsd el ő találmányukat;
 Kik ellenkeznek, verd meg őket,
 A pártütőket!###11. vers

 És hogy azok mind örüljenek,
 Akik bíznak csak tebenned,
 Szívből szeretik szent neved:
 Engedd, hogy vígan Felségednek
 Énekeljenek.###12. vers

 Az igazat mert te megáldod,
 Te nagy irgalmasságoddal
 Körülveszed, mint paizzsal; 
 A gonosz ellen őt megtartod
 És oltalmazod.
<hr />##6. Zsoltár

###1. vers

 Uram, te nagy haragodban,
 Mely miatt vagyok búban,
 Engemet ne feddj meg! 
 És haragodnak tüze, 
 Szűnjék meg sebessége,
 Melyben ne büntess meg!###2. vers

 Nékem, Uram, légy irgalmas,
 Mert vagyok nagy fájdalmas.
 Ne hagyj, Uram, kérlek!
 Gyógyítsd meg sérelmimet,
 Elrettent tetemimet
 Újítsd meg, hogy éljek!###3. vers

 Lelkem igen háborodik,
 Ínségiben bánkódik,
 Kesergek szívemben: 
 Uram meddig hagysz engem
 Ily erősen veszkődnöm 
 E nagy gyötrelemben?###4. vers

 Térj, Uram, kegyesen hozzám,
 Mert, jaj, elfogyatkozám!
 Te nagy irgalmadból
 Szánj meg nagy nyavalyámban
 És keserves kínomban: 
 Ments meg a haláltól!###6. vers

 Elfáradtam bánatimban,
 Egész éjjel sírtomban;
 Könnyhullatásimmal
 Nedvesítem ágyamat,
 Áztatom nyoszolyámat 
 Sűrű siralmimmal.###7. vers

 Én szomorúságim miatt 
 Én két szemem elsorvadt 
 És elhomályosult; 
 Ezt szerzik ellenségim,
 Vígadnak gyűlölőim, 
 Min szívem elbúsult.###8. vers

 Azért éntőlem menjetek,
 Kik gonoszságban éltek;
 Távozzatok innen!
 Mert az Úr kiáltásom,
 Meghallgatá sírásom,
 És bevőn kedvében.###9. vers

 Könyörgésem meghallgatja
 Az Úr, és elfogadja
 Én imádságomat,
 És amit tőle kérek,
 Minden jókat megnyerek,
 Úgy kívánja jómat.###10. vers

 Azért minden ellenségim
 És én háborgatóim,
 Pironkodjatok el! 
 Már mind hátra térjetek, 
 És megszégyenüljetek 
 Nagy hirtelenséggel!
<hr />##7. Zsoltár

###1. vers

 Ó, én Uram és én Istenem,
 Tebenned vagyon reménységem, 
 Én oltalmamra légy jelen,
 Tarts meg ellenségem ellen,
 Hogy engemet el ne ragadjon,
 Mint éh oroszlán, meg ne rágjon,
 Amidőn nincs segítségem,
 Aki megmentene engem.###2. vers

 Hogyha én ezt tettem, Úr Isten,
 Avagy hamisság van kezemben;
 Hogyha gonoszt tettem ennek,
 Ki örült békességemnek;
 Hogyha valaki abban megért,
 Hogy gonoszt fizettem a jóért;
 Sőt, ha jól nem tettem azzal,
 Ki nekem volt bosszúsággal:###3. vers

 Ámbár kergessen ellenségem, 
 És bátor megragadjon engem,
 Életemet földhöz verje,
 Dicsőségem porrá tegye!
 Kelj föl azért nagy haragodban,
 Ellenségem ellen támadván;
 Add meg az előbbi tisztem,
 Kit rendeltél, Uram, nekem!###4. vers

 Nagy sereggel aztán a népek
 Hozzád gyűlnek és körül vésznek,
 Azért, Úr Isten támadj fel,
 Magas helyre köztök állj fel!
 És ottan ítéljed a népet,
 Ki jól rendelhetsz mindeneket,
 És engem hűségem szerint,
 Ítélj igazságod szerint!###5. vers

 Verd meg az istenteleneket, 
 És védelmezd meg híveidet,
 Mert mindeneknek titkait,
 Látod, Uram, szívit-lelkit.
 Te vagy paizsom, igaz Isten,
 És nem hagysz el veszedelmemben,
 Ki a híveket megtartod,
 A gonosztól takargatod.###9. vers

 Azért Istennek adok hálát,
 Hirdetem ő szent igazságát, 
 És felséges szent nevének 
 Dícséretet éneklek.
<hr />##8. Zsoltár

###1. vers

 Ó, felséges Úr, mi kegyes Istenünk,
 Mely csudálatos a te neved nékünk!
 Nagy dicsőséged ez egész földre
 Kiterjed és felhat az egekre.###2. vers

 Dicsérnek téged még a csecsszopók is,
 Szájukban viselik nevedet ők is,
 Kik által ellenséget megejtesz,
 És bosszúállót megszégyenítesz.###3. vers

 Nagy voltát ha megnézem dolgaidnak,
 Melyeket a te kezeid formáltak,
 Az eget, holdat, a fényes napot,
 És szép renddel a sok csillagokot:###4. vers

 Csudálván mondom: micsoda az ember,
 Ki tőled ennyi sok dicsőséget nyer?
 De micsoda az embernek fia,
 Kiről Felségednek van ily gondja?###5. vers

 Az angyaloknál noha egy kevéssé
 Kisebbé tőd, de nagy dicsőségessé
 Teremtéd őtet és magasztalád,
 Nagy dicsőségre felkoronázád.###6. vers

 Kezed munkáin őtet úrrá tevéd,
 Hogy azokkal bírna, néki engedéd, 
 Valamit e világra teremtél,
 Mindeneket lába alá vetél.###7. vers

 Juhot, ökröt és egyéb állatokat,
 A hegyen és völgyön élő vadakat,
 Kik az erdőkön széjjel legelnek,
 Avagy sík réten, mezőn tengenek.###8. vers

 És a repeső égi madarakat,
 Kik hangicsálnak szép melódiákat,
 És sok halait a nagy tengernek
 Adád birtokába az embernek.###9. vers

 Ó, felséges Úr, mi kegyelmes Urunk,
 Mely csudálatos a te neved nálunk!
 Felségednek mely nagy dicsősége,
 Mellyel teljes e föld kereksége.
<hr />##9. Zsoltár

###1. vers

 Dicsérlek téged, Úr Isten,
 És áldlak teljes szívemben, 
 És a te csudatételidet,
 Hirdetem jótéteményidet.###2. vers

 Tebenned, Uram, vigadok,
 Nagy örömömben tombolok, 
 És a te felséges nevednek
 Szép dicséreteket éneklek. ###3. vers

 Mert az én ellenségimet
 Veréd, megtérítéd őket,
 Kik rettegvén, hátra esének,
 Szent színed elől elveszének.###4. vers

 Én ügyemet megtekintéd,
 És kegyelmesen felvevéd;
 Ülvén a törvénytevő székben,
 Megmentél igaz ítéletben.###5. vers

 A pogányokat megfeddéd,
 A gonoszokat elvesztéd;
 Semmivé tőd az ő nevüket,
 Teljességgel eltörléd őket.###8. vers

 Törvényed te szent mértéked:
 Előhívod a te néped,
 És igazsággal mindeneket,
 Megítélsz minden nemzeteket.###9. vers

 Te a szegénynek oltalma,
 Őrizője vagy és jutalma,
 Aki szükségnek idejében
 Hozzád óhajt könyörgésében.###10. vers

 Azért bíznak csak tebenned,
 Akik ismerik szent neved;
 Kik tőled várnak segítséget,
 Úr Isten nem hagyod el őket.###11. vers

 Énekeljetek az Úrnak,
 A Sion hegyén lakónak!
 Sokságát cselekedetinek
 Hirdessétek el minden népnek.###12. vers

 Aki nyilván megkeresi,
 Az igaz vért nem felejti, 
 A szegény népet ő nem hagyja, 
 Akiknek kiáltását hallja. ###13. vers

 Én Uram és én Istenem,
 Tekintsed meg nagy ínségem:
 Életemet a gonosz gyötri; 
 A halál kapuiból végy ki!###14. vers

 Dícsérhesselek nagy vígan
 A Sionnak kapuiban;
 Hadd örvendezzek én szívemben,
 Hogy engem megtartál kegyesen.###19. vers

 Kelj fel, Uram, és légy jelen,
 Hogy ember erőt ne vegyen;
 A pogányokat hívd elődbe,
 Ítéld meg erős törvényedbe’!###20. vers

 Szívökben, Uram, rettentsd meg,
 Hogy magukat gondolják meg,
 És ismerjék a pogány népek,
 Hogy ők is halandó emberek.
<hr />##10. Zsoltár

###1. vers

 Mire távozol tőlünk, Úr Isten,
 Ily messze, és magad mit rejted el? :/:
 E sok ideig való ínségben,
 Miért hogy minket így felejtesz el?
 Ím, az istentelen kevélységgel
 Kergeti a szegényt és nyomorgatja:
 Hálója essék az önnön nyakába!###2. vers

 Mert az istentelen dicsekedik,
 És gyönyörködik kívánságában. :/: 
 Dicséri a fösvényt, hízelkedik,
 Istent káromol felfuvalkodván,
 Akit megutál nagy hívságában,
 Sőt kevélységében így gondolkodik:
 Hogy nincsen Isten, azzal csúfolódik.###3. vers

 Ő bolondságában úgy elmégyen,
 Erős ítéletedet nem féli. :/:
 És kevélységében szól nagy fennen,
 Ellenségit is semminek véli.
 Könnyen elfúhatja, azt ítéli,
 Végre mond: bátran lakom és csendesen,
 Soha nem esem szerencsétlenségben.###4. vers

 Átokkal, szitokkal rakva szája, 
 Szól az ő nyelve csak álnokságot, :/: 
 E nyelvet szoktatta csalárdságra,
 Mellyel szerez sok bút és bánatot.
 Tolvajok módján megáll barlangot,
 Leshelyből a szegényre ólálkodik,
 Hogy megfoghassa, csak azon forgódik.###6. vers

 Még azt is mondja az ő szívében,
 Hogy Isten ezzel semmit sem gondol, :/:
 Orcáját elrejti ezek ellen,
 Szemét behúnyja, máshová fordul.
 Kérlek Uram, e dolgon megindulj,
 Nyújtsd ki kezed, a szegényt ne felejtsd el, 
 A nyomorultnak légy jó segítséggel!###7. vers

 Miért mívelné a gonosz ember,
 Hogy káromolja s csúfolja Istent? :/:
 Szívében mond: számot Isten nem kér.
 De te, Uram, értesz és látsz mindent.
 Azért a szegény csak reád tekint,
 A nyomorult, az árva benned bízik,
 És kegyesen tőled megsegíttetik.###8. vers

 Törd meg az istentelennek karját,
 Hívd elődbe és idézd törvénybe, :/:
 Vizsgáld és ítéld meg gonoszságát,
 Ekképen nem mer jönni elődbe. 
 És így örökké regnál az Isten: 
 A pogányokat földről mind eltörli,
 És igazsággal szent népét vezérli.###9. vers

 Uram, tekintsd meg a nyomorultat,
 A szelídeket kegyesen tartsd meg; :/:
 Vedd füledbe ő kiáltásukat,
 Erősítsd szívüket, vigasztald meg. 
 A szegény árvákat védelmezd meg,
 Zabolázd meg az erőszaktevőket: 
 E földön óvd a gonoszoktól néped.
<hr />##11. Zsoltár

###1. vers

 Az Istenben bízom jó reménységgel, 
 Miért szóltok hát így én lelkemnek, 
 Hogy én a ti hegyetekre fussak el, 
 És mint egy madár messze repüljek? 
 Mert a kegyetlenek ívüket szegzik,
 Hogy a tiszta szívűket meglőjék, 
 Már a nyilakat az idegbe vették.###2. vers

 Mert igaz ő, és igazságot szeret, 
 És kedves orcát mutat azoknak, 
 Kik igazságban rendelik éltüket. 
 Az Istennek temploma mennyekben,
 Ott fenn vagyon szent széke, melyből 
 széjjel Szemei mindent néznek élesen,
 Földi népet is megnézell és szemlél.
<hr />##12. Zsoltár

###1. vers

 Szabadíts meg és tarts meg, Uram Isten, 
 Mert szentid elfogytak, nincs jól tévő,
 És a földön már sok a tökéletlen,
 Nincs emberek közt igaz beszédű. ###2. vers

 Ezek egymásnak szólnak csak hívságot, 
 Dolgukat festik szép beszédekkel; 
 Hízelkedvén, mutatnak nyájasságot,
 De nyelvük nem egyez ő szívükkel.###3. vers

 Csalárd ajkukat elveszti az Isten,
 Eltörli hízelkedő nyelvüket
 Kik kevélységükben szólnak nagy fennen, 
 És csúfolják az együgyűeket.###4. vers

 És ezt mondják: jer, tegyük azt nyelvünkkel,
 Hogy minket minden nagyra becsüljön; 
 Ajkunkkal, szánkkal elbírunk ezekkel, 
 És senki sincs, ki velünk pöröljön.###5. vers

 Azért mond Isten: ímé a szegények 
 Elhagyatnak, öletnek, pusztulnak; Azért 
 őket megszánom és felkelek,
 És kezükből kimentem azoknak. ###6. vers

 Az Istennek mondási oly igazak,
 Mint a drága ezüst, kit a tűzben
 Az ötvösök kohókban tisztítottak,
 És hétszer megeresztettek szépen.###7. vers

 Tartsd meg azért népedet kegyelmesen, 
 Kérünk, jóvoltodból reánk tekints! 
 Őrizz meg örökké e nemzet ellen, 
 Hozzánk mindenkor jókedvet jelents!###8. vers

 Mert a gonoszok nagy fennen forgolódnak,
 Udvaroltatnak nagy kevélységben,
 Midőn a rosszak felmagasztaltatnak,
 És a jó ember nincs becsületben.
<hr />##13. Zsoltár

###1. vers

 Míglen felejtesz el, Uram,
 Míg nem emlékezel rólam? 
 A te orcádat énelőlem,
 Örökké elrejted e tőlem?
 Mire nem könyörülsz rajtam? ###2. vers

 Míg tanácskozzam szívemben? 
 Míg keseregjek elmémben, 
 Még nappal is gondolkodván, 
 Ellenségem reám míg rohan? 
 Míg uralkodik fejemen?###3. vers

 Tekints reám, kegyes Uram! 
 Szánjad meg az én nyavalyám! 
 Szemeimet világosítsd meg,
 Hogy életemben viduljak meg,
 Halálban el ne aludjam.###4. vers

 Hogy ellenségem ne mondja:
 Íme, erőt vettem rajta! 
 És azon ők örvendezzenek,
 Ha engemet elejthetnének, 
 És nem állhatnék lábamra.###5. vers

 Mert én bízom jókedvedben,
 Ki megvigasztalsz szívemben.
 Örvendez azért az én lelkem,
 Hogy Isten az én segedelmem,
 Melyért dicsérem énekben.
<hr />##14. Zsoltár

###1. vers

 A bolond így szól az ő szívében:
 „Nincs Isten”, azért nagy gonoszságban él;
 Utálatos bűnt teszen, semmit nem fél. 
 Ez egész földön aki jót tegyen,
 Senki nincsen.###2. vers

 Az Úr az égből alátekinte
 E földön az emberek fiaira,
 Hogy meglássa, ha kinek esze volna,
 Ha valaki az Istent keresné
 És tisztelné.###3. vers

 De azt jól látja dicsőségében,
 Hogy a jó útról eltértek mindenek,
 Mindnyájan fertelmes bűnben hevernek;
 Aki az Istent tisztelné híven,
 Csak egy sincsen.###4. vers

 De a hamisak meg nem gondolják,
 Hogy népemet, mint kenyeret, megészik; 
 Meg nem térnek, sőt magukat elhiszik. 
 Segítségül az Istent nem hívják,
 Sem uralják.###5. vers

 Azért erősen majd megrémülnek,
 Midőn eszükbe veszik, hogy az Isten
 Az ő híveit megtartja kegyesen;
 Mert ő mellé áll a jó nemzetnek,
 Mint híveknek.###6. vers

 De néktek semmi gondotok erre,
 Hanem ti csak csúfoljátok a szegényt,
 Aki tiszta szívből féli az Istent,
 És csak őtet hívja segítségre,
 És mentségre.###7. vers

 A Sionról vajon ki jövend el,
 Ki a szent Izráelt megszabadítja?
 Ha Isten fogságból népét kihozza,
 Örvend a Jákób és az Izráel
 Teljes szívvel.
<hr />##15. Zsoltár

###1. vers

 Uram, ki lészen lakója 
 A te felséged sátorának? 
 Jelentsd meg és add tudtomra, 
 Ki lészen örök lakosa
 Szent hegyednek és hajlékodnak? ###2. vers

 Aki jár igaz életben, 
 Szól és szolgáltat igazságot,
 Forgódik híven mindenben,
 És hűséges ő szívében, 
 És szereti a jámborságot.###3. vers

 Ki az ő felebarátját 
 Ő nyelvével nem rágalmazza,
 Kárral nem bántja szomszédját,
 Nem rútolja atyjafiát, 
 És tisztességét nem gyalázza.###4. vers

 Az istentelent utálja, 
 Az istenfélőt megbecsüli, 
 Őt nagy tisztességben tartja,
 Esküvését meggondolja, 
 Ha kárt is vall, azt meg nem szegi.###5. vers

 Aki pénzével él híven,
 Kölcsön ád, de nem kér uzsorát;
 Az ártatlan ember ellen
 Ajándékot ő nem veszen:
 Aki így tészen, az megállhat. 
<hr />##16. Zsoltár

###1. vers

 Tarts meg engemet, ó én Istenem,
 Mert reménységem vetem csak tebenned!
 Azért az Úrnak mondjad ezt lelkem:
 Én Uram vagy te, örvendek tenéked!
 E kívül nem kérkedhetem semmivel,
 Hogy néked használhatnék jótétemmel.###2. vers

 A szentekkel e földön jót teszek,
 És segítek jámbor istenfélőket,
 De azoknak lészen nagy sérelmek,
 Kik követnek idegen isteneket.
 Ő véres áldozatjukat nem nézem,
 És nevüket ajakimra sem vészem.###3. vers

 Az Úr Isten az én örökségem,
 Mely nekem kiváltképpen részeltetett,
 És ő megtartja híven azt nékem.
 Az én sorsom a legjobb részre esett;
 Hogy az örökség zsinórral osztatott,
 Azzal a legszebbik rész nekem jutott. ###4. vers

 Dicséreteket mondok az Úrnak,
 Ki tanácsával engem jól vezérel;
 Még veséim is erre tanítnak,
 És az ágyban is megintenek éjjel.
 Az Urat szüntelen előttem tartom:
 Mert jobbom felől van, nem ingadozom.###5. vers

 Öröme vagyon szívemnek ezen,
 Örvendez lelkem és megnyugszik testem:
 Noha a sírban fekvése leszen,
 De azt szívemben nyilván én elhiszem:
 A koporsóban nem hagyod szentedet,
 De rothadás ellen megmented őtet.###6. vers

 Az életre nekem utat mutat,
 Mely életben van az örök boldogság,
 Hol szent színednek gyönyörű voltát
 Láttatod, mely nagy öröm és vigasság.
 Nagy dicsőséged, jobbod erőssége
 Örökké megmarad, soha nincs vége. 
<hr />##17. Zsoltár

###1. vers

 Hallgasd meg igazságomat,
 Én kiáltásom, Uram, értsd meg!
 Hozzám figyelmezz és tekintsd meg
 Szívbéli imádságomat!
 Ítéletet tetőled várok,
 Nézd meg ügyem, láttass törvényt:
 Ítélj meg igazság szerint,
 Mert én álnoksággal nem járok. ###2. vers

 Szívem éjjel megpróbáltad,
 És megvizsgáltad teljességgel,
 Láttad, hogy egyez én nyelvemmel:
 Csalárdság nélkül találtad.
 Amit ember szól, avagy művel,
 Én ajakid beszédire,
 Gondot tartok szent Igédre,
 Nem járok a gonosztevővel.###3. vers

 Vezérljed én járásomat,
 És tarts meg a te ösvényiden,
 Máshova senki ne térítsen:
 Erősítsed lábaimat!
 Téged hívlak én segítségre,
 Uram, láss meg szükségembe’,
 Kérésem vedd füleidbe, 
 És légy figyelmes beszédemre.###4. vers

 Te vagy bizonyos oltalmok,
 Akik tebenned reménylenek;
 Jóvoltod mutasd meg ezeknek,
 Hogy lássák a rád támadók:
 Mint a te szemeidnek fényét,
 Úgy őrizz meg, Uram, engem,
 Szárnyad árnyékában fejem
 Takargasd, őrizvén ösvényét.###8. vers

 Én pedig az igazságban 
 Színét meglátom Felségednek, 
 És ha álmomból felserkenek, 
 Megelégszem jóvoltodban.
<hr />##18. Zsoltár

###1. vers

 Ó, én Uram, ki erőt adsz énnékem,
 Szeretlek téged, míg leszen életem.
 Én magas kőszálam, ó, én Uram,
 Erős bástyám és erős kőváram! :/:
 Én erős Istenem és bizodalmam,
 Idvességemnek bizonysága, pajzsom!
 Midőn az Urat dicsérvén kérem,
 Ellenségimtől ő megtart engem.
 Halál fájdalmi, hogy körülvennének,
 Béliál folyói rettegtetnének,
 Pokol kötele vala körülem,
 Csaknem a halál tőribe esém.###2. vers

 Ily ínségemben az Úrhoz kiálték,
 Nagy szükségemben Istennek 
 könyörgék, Szózatom templomába 
 felhata,
 És kiáltásom fülibe juta. :/:
 Legottan a föld szörnyen megindula,
 A hegyek fundámentoma mozdula, 
 Rengedeznek, reszketnek szertelen,
 Mert haragra indult az Úr Isten.
 Nagy sűrű füst mégyen fel az ő orrán, 
 Rettenetes tűz szájából kirohan,
 Mely miatt az ég széjjel villámlik,
 Mert az ő sebes haragja látszik. ###3. vers

 Lehajlatá az eget és lejöve,
 Lábai alatt homály setétsége; 
 Alászálla Kérubimon ülvén,
 És a szélnek szárnyain repülvén. :/:
 Nagy setét ködben magát befedezte,
 Melyben magát, mint sátorban, rejtette,
 De a fényesség, mely nála vala,
 A sűrű ködöket eloszlatá.
 Nagy kőesők hullnak, tűzláng villámlék,
 Az Úr mennydörgése égen hallaték; 
 Rettenetes szó adaték tőle,
 Kőesőt, villámlást földre löve. ###4. vers

 Elszéleszté azokat nyilaival,
 És elrettenté ő villámlásival;
 Meglátszának a vizek mélységi,
 Felnyílának a földnek fenéki, :/: 
 A te feddésednek súlyosságától,
 És haragos orrodnak fúvásától.
 Onnan fölül kezeit lenyújtá,
 És engem a vizekből kivona.
 Megszabadíta én ellenségimtől, 
 Megmente hatalmas gyűlölőimtől, 
 Kik rám rohannak én ínségemben; 
 De gyámolom lőn nekem az Isten.###5. vers

 Térhelyre hoza s kimente engemet
 És mutata énhozzám nagy szerelmet, 
 Megfizete az igazság szerint,
 Kezeimnek tisztasága szerint. :/:
 Mert az Úrnak útától nem tértem el,
 Az én Istenemtől nem szakadtam el,
 Ítéletire szüntelen néztem,
 És szent törvényét meg nem vetettem.
 De mindenkor híven előtte jártam, 
 Gonosztételtől magamat megóvtam: 
 Megfizete az igazság szerint,
 Kezeimnek tisztasága szerint.###6. vers

 Szent vagy és jóltevő a jóltevőkkel, 
 És igazat téssz igazán élőkkel,
 Tiszta vagy azokhoz, akik tiszták,
 Elfordulsz tőlük, akik gonoszak. :/: 
 Nyomorult szegényeket megsegíted,
 A kevély szeműket megszégyeníted;
 Nékem, Uram, szövétneket gyújtasz,
 És a setétben világot nyújtasz.
 Teáltalad ellenségim seregin
 Általfutok, átszököm kerítésin.
 Mely tökéletes az Isten úta, 
 Tiszta és próbált az ő mondása.###7. vers

 A benne bízóknak ő erős pajzsa,
 Ez Istennek de ki lehetne mása?
 De holott volna olyan erős kőszál,
 Mint az Isten, aki minket táplál? :/:
 Az Isten erejébe felöltöztet,
 És útaimban jól vezérl engemet,
 Lábamat gyorsítja, mint a szarvasnak,
 Magas hegyimre hogy felhághassak; 
 Ő tanítja kezemet hadakozni
 És az acél kézívet elrontani;
 Idvességednek paizsát nekem
 Adod, és jobb kezed megtart engem. ###10. vers

 Él az Isten, kinek legyen dicséret,
 Áldom én idvezítő Istenemet,
 Ki énnékem e hatalmat adta,
 Ellenségeimet meghódoltatta. :/:
 Megőriz engemet ellenségeimtül,
 Kiken engem fölemelt fejedelemül; 
 Az erőszaktévőtől oltalmaz,
 Ki mindenkor halálomra vigyáz.
 Azért dicséretet mondok tenéked,
 A pogányok közt magasztallak téged,
 Szent nevedet éneklem szüntelen,
 Hogy te királyodat felségesen###11. vers

 Megsegítéd, vele től kegyességet, 
 És néki jelentél ily idvességet. 
 E megkenett Dávidnak főképen, 
 És maradékinak mind örökkön.
<hr />##19. Zsoltár

###1. vers

 Az egek beszélik
 És nyilván hirdetik  Az Úrnak  erejit. :/:
 Az ég mennyezeti Szépen kijelenti Kezének 
 munkáit.
 A napok egymásnak Tudományt mutatnak  
 Az ő bölcsességéről,
 Egy éj a más éjnek Beszél az Istennek
 Ő nagy dicsőségéről.###2. vers

 Nincs szó, sem tartomány,
 Holott e tudomány Nem prédikáltatnék; :/: 
 Mindenfelé mégyen E földkerekségen 
 Beszédük ezeknek.
 Írásuk kimégyen Mind e világ végén,
 Holott a fényes napnak Hajlékot az Isten 
 Helyheztetett szépen Ő lakó szállásának.###3. vers

 Melyben mint vőlegény
 Reggel felkél szépen, Ő ágyasházából, :/:
 És ugyan örvendez, Mint az erős vitéz,
 Ha futásra indul. Az égnek egy végén
 Felkél és elmégyen Gyorsan a más végére;
 Sehol semmi nincsen Ő hévsége ellen, 
 Ki magát elrejthesse.###4. vers

 Az Isten törvénye
 Tiszta, ő beszéde Lelkeket megtérít; :/:
 Hűség bizonysága, Kisdedeket abba’ 
 Bölcsességre tanít.
 Ő parancsolati, Igazak mondási,
 Mik szívet vigasztalnak, Minden ő törvényi, 
 Tiszták szent beszédi, Szemet világosítnak.###5. vers

 Az Isten félelme Tiszta, 
 mindörökké Megmarad és megáll. :/:
 Az ő ítélete Igaz mindenekbe’,
 Teljes nagy jósággal.
 Aranynál, ezüstnél És drágaköveknél Sokkal 
 becsületesebb;
 Ő szerelmessége És gyönyörűsége 
 A méznél is édesebb. ###6. vers

 Aki szolgál néked,
 Tanul, Uram, tőled Nagy jó tanulságot. :/:
 És ha azt megtartja, Jól lészen ő dolga, Mert 
 veszen jutalmat.
 Ki tudná bűninek, Számát esetinek, És ki 
 gondolhatná meg?
 Én sok bűneimet, Titkos vétkeimet,
 Uram, nékem bocsásd meg!###7. vers

 Szolgádat őrizd meg, 
 Kevélységtől tartsd meg: Ne essék e bűnbe, :/:
 És én tiszta lészek, Semmi bűnt nem tészek, 
 Járván te kedvedbe’.
 Szájamnak szólása, Szívem gondolatja
 Kedves legyen tenéked!
 Adjad, ó, én Uram, Kősziklám, megváltóm, 
 Hogy ne vétsek ellened.
<hr />##20. Zsoltár

###1. vers

 Az Úr tégedet meghallgasson
 Te nagy ínségedben,
 A Jákób Istene megtartson
 Te veszedelmedben!
 Küldjön tenéked segedelmet
 Az Úr ő szent házából,
 Tereád fordítsa kegyelmét,
 Tartson meg a Sionból! ###2. vers

 Áldozatidat megtekintse,
 Mikkel őt tiszteled,
 Égő áldozatodat tüze
 Égesse meg neked.
 Amit a te szíved kívánhat,
 Adja meg ő tenéked,
 Hogy mindennemű szándékodat 
 Te jó véghez vihessed.###3. vers

 Adjad, Uram, hogy te nevedben
 A mi zászlóinkat
 Felemeljük nagy örömünkben
 És adjunk hálákat,
 Mondván: Az Úr Isten megőrzi
 Fölkentjét kegyelmével,
 A  mennyből őtet erősíti
 Jobb keze erejével.###4. vers

 Némelyek az ő szekerükben, 
 És bíznak lovukban;
 De mi a nagy Isten nevében
 Bízunk, mint Urunkban.
 Azért ők keményen megesnek,
 Mi pediglen megállunk;
 Ők mind a földhöz verettetnek,
 De mi épen maradunk.###5. vers

 Tartsd meg, Uram, és engedd nékünk,
 Hogy e király híven,
 Mikoron hozzá esedezünk,
 Segítségül legyen.
<hr />##21. Zsoltár

###1. vers

 Örvendez, Uram, a király 
 A te nagy hatalmadban 
 És szabadításodban;
 És vigad nagy buzgósággal,
 Hogy őt megsegítéd,
 Ínségből kimentéd. ###2. vers

 Úgy viseled néki gondját,
 Hogy amit tőled kérend,
 Mindeneket megnyerend.
 Mihelyt felnyitja ő száját,
 Szól alig egy igét: 
 Már hallod kérését.###3. vers

 Elébb, hogynem könyörgene,
 Meghallgatod, meglátod,
 Irgalmaddal megáldod.
 És feltéssz az ő fejére
 Sár-arany koronát
 Mint királyi pompát.###5. vers

 Őt felvőd nagy dicsőségre 
 A te segedelmeddel, 
 Örök üdvösségeddel. 
 E nagy királyi felségre
 Tőled emelteték
 És ékesítteték.###6. vers

 Szereted őt minden jókkal,
 És a te szent áldásod
 Néki örökké nyújtod.
 Örvendetes vígságokkal
 Őt gyönyörködteted,
 Színedre nézeted.###7. vers

 E király mindenkor bízik
 Csak az ő Istenében, 
 És nem fél veszélyében. 
 A Magasságosnak nyugszik
 Irgalmasságában 
 És megmarad abban.###8. vers

 Megtalálja kezed őket,
 Akik reád támadnak,
 Bosszúságodra járnak. 
 És a te gyűlölőidet
 Kezeidből senki
 Soha ki nem menti. ###9. vers

 Mint a hév tüzes kemence,
 Haragod körülveszi,
 És őket mind ellepi.
 Haragos orcádnak színe
 Őket megemészti, 
 Mint a láng, elnyeli.###11. vers

 Mert gonoszra igyekeztek,
 Szándékoztak ellened,
 Hogy bosszantsanak téged.
 Sok csalárdságot terveztek,
 De hogy véghez menjen,
 Erejükben nincsen.###13. vers

 Azért, Uram, már támadj föl:
 Mutasd meg hatalmadat,
 Lássuk erős voltodat, 
 Hogy dicsőséges erődről
 Vígan énekeljünk, 
 És benned örvendjünk.
<hr />##22. Zsoltár

###1. vers

 Én Istenem, én erős Istenem! 
 Miért hagyál el ennyire engem?
 Kiáltásomtól a segedelem
 Nagy távol vagyon.
 Én kiáltok tehozzád egész napon,
 De mégsem felelsz meg, 
 Nincs ki megtartson;
 Még éjjel sem hallgatok semmi módon
 Ez ínségben. ###2. vers

 De te szent vagy és az Izráelben
 Te szentséged megmarad mindenben:
 Dícsértetel e gyülekezetben
 Szívvel, lélekkel.
 A mi régi atyáink teljességgel
 Tebenned biztanak jó reménységgel,
 Szükségükben őket segedelmeddel
 Megtartottad.###3. vers

 Ha ők szívből kiáltottak hozzád, 
 Mindjárt őket megszabadítottad;
 Benned bíztak és őket nem hagytad
 Esni szégyenben. 
 Én nem vagyok ember, de féreg lévén,
 Minden népeknél vagyok nevetségben:
 Csúfolnak, utálnak és megvet minden,
 És keserget.###4. vers

 Aki lát, minden csúfol engemet,
 Száját elvonssza, szól merő mérget,
 Fejét rázza, hunyorgatja szemét,
 Reám néz szörnyen,
 Mondván: ez ember bízott az Istenben,
 Szabadítsa meg azért őtet innen;
 Ha szereti az Isten, néki légyen
 Segítségül.###5. vers

 Hogy te engemet anyám méhéből
 Kihozál, ottan segedelmem lől,
 Csecsemő koromban is egyedül
 Csak benned bíztam.
 Sőt, mihelyt anyám méhéből 
 származtam,
 Istenem voltál, reád támaszkodtam, 
 Bátorsággal tehozzád ragaszkodtam,
 Én Istenem!###6. vers

 Ne távozzál azért messze tőlem,
 Ne hagyj el, mert nagy az én 
 gyötrelmem!
 Nincs segítőm, és az én sérelmem
 Nem fáj senkinek.
 Sok erős bikák engem körülvettek,
 A básáni nagy ökrök reám törnek,
 Megölni, megtaposni igyekeznek
 Nagy méltatlan.###7. vers

 Az ő szájukat énreám tátván,
 Mint ragadozó, sívó oroszlán,
 Agyarkodnak, hogy engem torkukban
 Béfalhassanak.
 Könnyhullatásim, mint a vizek, folynak,
 Én csontjaim helyükből kimozdulnak.
 Szívem, mint viasz, olvad, bélim fájnak
 Sebek miatt.###8. vers

 Mint cserép, minden erőm elszáradt,
 Száraz nyelvem az ínyemhez ragadt;
 Porba vetél engem, érzem kínját
 Halál mérgének.
 Mert engemet sok ebek körülvettek,
 Gonosz népek ellenem összegyűltek,
 Kezeimet és lábaimat ezek
 Általszúrták.###9. vers

 Én csontjaimat megolvashatnák,
 Szörnyű szemeket reám fordítnak.
 Kínomban nem szánnak, de gúnyolnak,
 Űznek csúfságot.
 Elosztották egymás közt én ruhámat,
 És öltözetemre vetettek sorsot,
 Hogy abból ne metélnének foltokat,
 Osztván részre.###10. vers

 Azért tőlem, Uram, ne légy messze,
 Ne késsél, életemnek ereje!
 Kérlek, siess, tekints ínségemre:
 Légy segedelmül!
 Mentsd meg életem az éles fegyvertül,
 Védelmezz meg e sok dühös ebektül,
 Egyedül-voltomat mentsd meg ezektül,
 Jóvoltodbul!###11. vers

 Tarts meg az éh oroszlán torkátul,
 És az egyszarvú fenevadaktul,
 Mik mostan körülvettek nagy mordul,
 Ó, tarts meg engem!
 Melyért nevedet híven hadd dicsérem,
 Az én atyámfiainak hirdetem,
 És a szent gyülekezetben tisztelem
 Felségedet.###12. vers

 Istenfélők, dicsérjétek őtet,
 Jákób fiai, áldjátok nevét;
 Izrael népe, féld e Felséget,
 Mint Istenedet!
 Mert nem utálja a szegénynek ügyét,
 És tőle el nem fordítja szent színét,
 De ha kiált, meghallgatja kérését
 Nagy kegyesen.###13. vers

 Azért dicséretem rólad leszen
 Minden előtt a gyülekezetben,
 És én fogadásim semmiképpen
 Meg nem töretnek.
 A szegények esznek, megelégesznek,
 Téged az Istent keresők dicsérnek,
 Él az ő lelkük, és benned örvendnek 
 Mindörökké.###14. vers

 E földi népnek minden serege 
 Az Úrhoz gyűl ez emlékezetre. 
 És a pogányoknak nemzetsége
 Néki hajt fejet.
 Mert egyedül az Úr bír mindeneket,
 Övé az ország, és a pogány népet
 Bírja, rajtuk megmutatván erejét
 Kezeinek.###15. vers

 A kövérek, kik megelégedtek, 
 És kik már porrá lenni készültek,
 Dicsérnek téged minden szegények
 És nyomorultak,
 És maradéki mindnyájan azoknak
 Néked szolgálván, térdet-fejet hajtnak
 És firól-fira téged ők uralnak,
 Ó, nagy Isten!###16. vers

 Minden nemzetek a jövendőben
 Te igazságodat dícséretben
 Tisztelik, magasztalják szívükben
 Az egész földön.
<hr />##23. Zsoltár

###1. vers

 Az Úr énnékem őriző pásztorom,
 Azért semmiben meg nem fogyatkozom.
 Gyönyörű szép mezőn engemet éltet,
 És szép kies folyóvízre legeltet;
 Lelkemet megnyugtatja szent nevében, 
 És vezérl engem igaz ösvényében.###2. vers

 Ha a halál árnyékában járnék is,
 De nem félnék még ő sötét völgyén is, 
 Mert mindenütt te jelen vagy énvelem, 
 Vessződ és botod megvigasztal engem,
 És nekem az én ellenségim ellen
 Asztalt készítesz, eledelt adsz bőven.###3. vers

 Az én fejemet megkened olajjal,
 És engemet itatsz teljes pohárral;
 Jóvoltod, kegyességed körülvészen
 És követ engem egész életemben.
 Az Úr énnékem megengedi nyilván,
 Hogy mind éltiglen lakjam ő házában.
<hr />##24. Zsoltár

###1. vers

 Az Úr bír ez egész földdel,
 És minden benne élőkkel;
 Övé a földnek kereksége,
 Mit a tengeren épített,
 Folyóvizekkel körülvett,
 Melyben meglátszik bölcsessége.###2. vers

 Ki mégyen fel a szent helyre,
 Az Úrnak ő szent hegyére?
 És vajon kitől tiszteltetik?
 Akinek tiszta ő szíve,
 És ártatlan az ő keze, 
 Aki hamisan nem esküszik.###3. vers

 Ezt az Úr megáldja szépen,
 És az idvezítő Isten 
 Adja igazságát ő néki. 
 Az pedig a boldog nemzet, 
 Mely, nézve az ő szent színét, 
 Jákóbnak Istenét keresi.###4. vers

 Ti szent kapuk, kinyíljatok,
 Fejeteket feltartsátok: 
 E dicső király hadd térjen be!
 Micsoda dicső király ez? 
 A seregek Istene ez, 
 Nagy ennek hadi erőssége.###5. vers

 Ti kapuk, emelkedjetek,
 Fejeteket felvessétek, 
 Hogy e király belétek térjen! 
 Kicsoda e nagy királyság? 
 Ez a Zebaoth uraság! 
 Mely nagy az ő dicsőségében!
<hr />##25. Zsoltár

###1. vers

 Szívemet hozzád emelem 
 És benned bízom Uram; :/: 
 És meg nem szégyenítetem,
 Nem nevet senki rajtam,
 Mert szégyent nem vallanak,
 Akik hozzád esedeznek,
 Azok pironkodjanak,
 Akik hitetlenül élnek.###2. vers

 Útaid, Uram, mutasd meg,
 Hogy el ne tévelyedjem; :/:
 Te ösvényidre taníts meg,
 Miken intézd menésem.
 És vezérelj engemet
 A te szent igaz Ígédben;
 Oltalmazd életemet,
 Mert benned bízom, Úr Isten.###3. vers

 Emlékezzél jóvoltodból
 Nagy kegyelmességedre, :/:
 Emlékezzél irgalmadról,
 Mely megmarad örökre.
 Ifjúságomnak vétkét,
 Kérlek, hogy meg ne említsed,
 Sőt nagy kegyességedet
 Én Istenem, megtekintsed.###4. vers

 Jó és igaz az Úr Isten
 Mind örökkön-örökké, :/: 
 A bűnösöket térítvén
 Ő igaz ösvényire;
 És a nyomorultakat
 Életükben igazgatja,
 Nagy kegyesen azokat
 Az ő útában megtartja.###5. vers

 Az Istennek minden úta
 Kegyesség és nagy hűség :/:
 Azoknak, kik mondására
 Gondot tartnak mindvégig.
 Énnékem kegyelmezz meg,
 Uram, a te szent nevedért,
 És bűnömet bocsásd meg,
 Ne ostorozz nagy voltáért!###6. vers

 Aki az Úr Istent féli,
 És tiszteli szívében, :/:
 Azt ő nagy híven vezérli
 Igaz ösvényeiben.
 Nagy békességben annak
 Minden jó bőven adatik,
 És ő maradékinak 
 Gazdag örökség hagyatik.###7. vers

 Az igaz istenfélőknek,
 Megjelenti titkait, :/:
 És az ő benne hívőknek
 Megmutatja kötésit.
 Istenhez szemeimet
 Felemelem szüntelenül,
 Ő megőriz engemet,
 Lábam kivonssza a tőrbül.###8. vers

 Térj azért hozzám, Istenem,
 Tekints reám kegyesen, :/:
 És kegyelmezz meg énnékem,
 Mert élek szegénységben.
 Nyavalyája szívemnek
 Napról-napra mind öregbül;
 Uram, add végét ennek,
 Végy ki engem ez ínségbül!
<hr />##26. Zsoltár

###1. vers

 Légy ítélőm, Uram, 
 Mert hűséggel jártam 
 És éltem nagy ártatlanul!
 Azért hiszem az Istent, 
 Hogy ő engemet megment
 Minden háborúságomtól.###2. vers

 Próbálj és kísérts meg,
 Ügyemet jól nézd meg:
 Meglátod tisztaságomat!
 Vizsgáld meg veséimet, 
 És próbáld meg szívemet,
 Hogy értsed indulatomat.###3. vers

 Látom szemem előtt
 Kegyelmességedet, 
 És azon vagyok szüntelen,
 Hogy minden dolgaimban
 Járjak igazságodban, 
 Ne vétsek Felséged ellen.###4. vers

 A hazug emberek
 Nálam nem kedvesek;
 A tettető csalárdokat
 Szívem szerint gyűlölöm,
 És nagy távol kerülöm
 Az álnoksággal járókat.###5. vers

 A gonosztevőknek
 És hamis népeknek
 Társaságukat gyűlölöm.
 Ő gyülekezetükben
 Nem ülök semmiképpen, 
 Sőt előttem sem szenvedem.###6. vers

 Belső tisztaságban
 És ártatlanságban
 Én kezeimet megmosom;
 Tisztán téged dicsérlek,
 Áldozván Felségednek,
 Oltárod körül forgódom. ###7. vers

 Éneki felszóval,
 És víg hangossággal
 Magasztalom Felségedet;
 Néked adván hálákat,
 Hirdetvén csodáidat,
 Mindenütt áldlak tégedet.###8. vers

 Uram, hajlékodat,
 Szeretem házadat, 
 Holott lakol dicsőséggel, 
 Szent helyedet kedvelem, 
 És azt feljebb becsülöm
 Minden e világi kincsnél.###9. vers

 Ostorodat, Uram,
 Fordítsd el énrólam,
 Ne büntess a bűnösökkel!
 Vélük ne verd lelkemet,
 Ne vedd el életemet 
 A vérontó emberekkel!###12. vers

 Az én lábam megáll,
 Tágas helyet talál,
 És megmarad ösvényiben:
 Azért, Uram, dicsérlek,
 És örömmel tisztellek
 A hívek szent seregiben.
<hr />##27. Zsoltár

###1. vers

 Az Úr Isten az én világosságom
 És idvességem, hát kitől félnék? :/:
 Ő életemnek ereje, jól tudom:
 Ki volna hát, akitől rettegnék?
 Midőn a kegyetlen gonosztévők,
 Mint ellenségim, énreám törnek,
 Hogy engemet ugyan megégyenek:
 Megbotolnak és mind elesnek ők.###2. vers

 Hogyha táborral körülvennének is,
 De mégsem félne semmit én szívem; :/:
 Ha szintén az ellenség közt volnék is: 
 Őbenne vetném mégis reményem.
 Egy dolgot kívántam én az Úrtól, 
 Melyet még most is kérek nagy bízván: 
 Hogy lakhassam az Úrnak házában,
 Míg e földön élek jóvoltából. ###3. vers

 Melyet én azért kérek, hogy meglássam
 Az Úrnak felséges dicsőségét, :/:
 És ő szent templomát látogathassam,
 Mely tisztességére építtetett.
 Mert engem hajlékába takarít
 Én háborúságimnak idein,
 És elrejt engem rejtekhelyein,
 Magas kősziklára felemelít.###4. vers

 És az én fejemet ő felemeli
 Ellenségimen, kik körülvettek; :/:
 Azért az ő hajlékában őnéki
 Felszóval áldozom és éneklek:
 Uram, mikor hozzád felkiáltok,
 Figyelmesen hallgass meg engem;
 Kegyelmezz meg, légy gyámolom nékem,
 Midőn tehozzád szívből óhajtok!###5. vers

 Te felőled ezt mondja az én szívem:
 Keressétek az én szent színemet! :/:
 Azért nékem is ez igyekezetem:
 Nézhessem, Uram, te szent színedet.
 Ne fordítsd el hát orcádat tőlem,
 Szolgádat ne vesd el haragodban;
 Vígasztalóm vagy nyavalyáimban:
 Segíts meg, Uram, ne hagyj el engem!###6. vers

 Mert mind én atyám s anyám elhagy engem, 
 De az Úr kegyesen hozzá vészen. :/:
 Mutasd meg, Uram, te utadat nékem,
 Ellenség ellen tarts ösvényedben!
 Kívánságukra ellenségimnek
 Ne adj engemet, mert sokan vannak,
 Kik ellenem hamisságot szólnak,
 Hazudnak és erőszakot tesznek.###7. vers

 Ha nem hittem volna, hogy még él-temben
 Jóvoltát az Úrnak meglátandom :/:
 Az élőknek földén: hát immár régen
 Odalett volna minden én dolgom.
 Várjad azért bizonnyal az Urat,
 Légy víg és bátorságos szívedben,
 Mert téged megtart a nagy Úr Isten,
 Csak tőle várjad hát oltalmadat.
<hr />##28. Zsoltár

###1. vers

 Hozzád kiáltok, kegyes Uram,
 Én segítségem és kőváram!
 Hallgass meg kegyelmesen engem!
 Ne hallgass el, mert el kell vesznem!
 Azokhoz hasonló lészek,
 Kiknek a koporsó helyek!###2. vers

 Midőn tehozzád esedezem,
 És kezeimet felemelem
 A te szentséges templomodban:
 Hallgass meg én imádságomban!
 Ne büntess a hitlenekkel,
 Ne verj a gonosztevőkkel!###5. vers

 Áldott légyen a nagy Úr Isten,
 Ki meghallgata kérésemben!
 Az Úr énnékem erősségem,
 Én paizsom és segedelmem;
 Örvend szívem és énekben
 Dicsérem őtet szüntelen.###6. vers

 Az Úr én népemnek ereje, 
 A Krisztusnak nagy erőssége.
 Tartsd meg azért a te népedet,
 És áldjad meg örökségedet:
 Legeltessed és vigasztald, 
 És örökké felmagasztald!
<hr />##29. Zsoltár

###1. vers

 Mostan ti hatalmasak,
 Tekintetes nagy urak,
 Adjatok az Istennek,
 Dicsőséget nevének!
 Mint hatalmas Istenteket; :/:
 Féljétek, tisztelvén őtet!
 Szent templomában áldjátok,
 És térdet, fejet hajtsatok! ###2. vers

 Az Úr szava megzendül,
 A vizeken megdördül;
 Mennydörgő dicsősége
 Elhat a nagy tengerre.
 Az Úrnak rettentő szava :/:
 Nagy hatalmát megmutatja.
 Az Úrnak dördülő szaván
 Nagy volta meglátszik nyilván.###5. vers

 De az ő templomában 
 Ő hívei mindnyájan
 Hirdetik nagy erejét,
 Beszélik dicsőségét.
 Az Úr ült az özönvízen, :/:
 Mint bíró ítélőszéken; 
 Az Úrnak ő királysága,
 Örökké megáll országa.
<hr />##30. Zsoltár

###1. vers

 Dicsérlek, Uram, tégedet, 
 Mert te megtartál engemet,
 És kegyesen felemelél,
 Ellenségimtől megmentél,
 És meg nem engedéd azoknak,
 Hogy nyavalyámon vigadjanak.###2. vers

 Hogy felkiálték tehozzád,
 Nyavalyámat meggyógyítád, 
 És hogy én csaknem a sírba,
 Esném a halál torkába: 
 Ismét feltámasztál engemet,
 Pokoltól megmentéd lelkemet.###3. vers

 Istenes hívek és szentek, 
 Az Úrnak énekeljetek, 
 Áldjátok őtet mindvégig, 
 Mert nem haragszik sokáig, 
 Az ember alig gondolhatja, 
 Mily hamar elmúlik haragja.###4. vers

 De az ő kegyelmessége 
 Rajtunk megmarad örökre. 
 Néha oly dolgom érkezik, 
 Min este szívem bánkódik, 
 De reggel, mihelyen felkelek,
 Azonnal víg örömet lelek.
<hr />##31. Zsoltár

###1. vers

 Uram, én csak tebenned bíztam,
 Őrizz meg kegyesen,
 Ne essem szégyenben!
 Te igazságod fordítsd hozzám,
 És tarts meg jóvoltodból,
 Ments ki nagy nyavalyámból!###2. vers

 Hajtsd énhozzám, Uram, füledet,
 Ó, én idvességem!
 Siess, tarts meg engem!
 Mutasd meg nagy erősségedet,
 Légy én erős kőváram,
 Melyben bátran lakhassam!###3. vers

 Te vagy kősziklám, erősségem:
 Szent nevedért kérlek,
 Vezérelj, hogy éljek!
 Szabadíts ki a tőrből engem,
 Melyet énnékem vetnek,
 Mert megtartómnak hiszlek! ###4. vers

 Lelkemet kezedbe ajánlom,
 Mert nagy ínségemben
 Megtartál, Úr Isten.
 Szívemet azoktól megvonszom,
 Akik élnek hívságban;
 És csak bízom Uramban. ###5. vers

 Örvendezek nagy vigasságban,
 Vigadok szívembe’,
 Irgalmadra nézve.
 Ha megtekintesz nyavalyámban,
 Szívemet megismered,
 Sérelmit megtekinted. ###6. vers

 Nem ejtesz engemet kezükben
 Én ellenségimnek,
 Kik engem gyűlölnek,
 Sőt minden ellenségim ellen
 Útat adsz lábaimnak,
 Hogy meg ne akadjanak.###13. vers

 Orcádat világosítsd rajtam,
 És szolgáddal tégy jól
 Te nagy irgalmadból,
 Hogy soha meg ne csúfoltassam,
 Mert tehozzád kiáltok,
 Oltalmat tőled várok!###15. vers

 Jóvoltod felette igen nagy,
 Kit tartasz híveknek,
 Akik téged félnek,
 És csudaképen irgalmas vagy,
 Melyet azok jól látnak,
 Aki tebenned bíznak.###16. vers

 Tenálad azokat elrejted,
 Megőrzöd kegyesen
 A kevélyek ellen.
 Orcádnak rejtekébe vészed,
 Hogy a kegyetlen nyelvek
 Őket meg ne sérthessék.###17. vers

 Dicsőség adassék az Úrnak,
 Ki tart oltalmában,
 Mint egy szép városban,
 Melynek erős bástyái vannak,
 Hogy aki abban lakik,
 Senkitől nem bántatik. ###18. vers

 Félelmes futásomban mondék:
 Tőled elvetettél,
 Rám nem nézsz szemeddel;
 De tenálad kegyelmet lelék,
 Meghallád könyörgésem,
 Megadád, amit kértem.###19. vers

 Az Urat szeressétek, szentek,
 Ki megtart híveket,
 Büntet kevélyeket!
 Ő legyen néktek reménységtek!
 Higgyétek szívetekben:
 Megvigasztal az Isten.
<hr />##32. Zsoltár

###1. vers

 Ó, mely boldog az oly ember éltébe'
 Akit az Isten bevett kegyelmébe,
 És megbocsátá az ő vétkeit,
 És befedezte minden bűneit.
 Boldog, akinek ő nagy hamissága
 Istentől néki nincs tulajdonítva,
 És csalárdság nincsen ő szivében,
 Tettetés nélkül jár életében.###2. vers

 Hogy bűnömet el akarám hallgatni,
 És neked meg nem akarám vallani,
 Csontjaim ottan elszáradának
 Soksága miatt én siralmimnak,
 Mert éjjel-nappal kezed nehéz volta
 Nagy bűneimért rajtam fekszik vala,
 Elfogya bennem minden erősség,
 Mint nyári hévségben a nedvesség. ###3. vers

 De hogy bűnömet előtted megvallám,
 Nagy vétkeimet el nem hallgathatám,
 De híven előbeszélém neked:
 Ott bocsánatot nyerék tetőled.
 Azért az Úr Istennek minden hívek,
 Könyörögjenek, míg vagyon idejek,
 Mert ha nagy árvizek jönnének is,
 De nem árthatna ezeknek mégis!###4. vers

 Te vagy oltalmam, őrizz meg engemet,
 Minden gonosz ellen tartsd meg lelkemet,
 Vigasztalj meg, hogy örvendezhessek,
 És vígan néked énekelhessek!
 Tanítlak téged, úgymond az Úr Isten,
 És vezérellek az igaz ösvényen,
 Szememmel mindig reád vigyázok,
 És igazgatlak, rád gondot tartok.###6. vers

 Örvendezzetek a nagy Úr Istenben,
 És igaz hívek, legyetek örömben,
 Vígadjatok és énekeljetek,
 Akiknek vagyon tiszta szívetek!
<hr />##33. Zsoltár

###1. vers

 Nosza istenfélő szent hívek,
 Örvendezzetek az Úrnak, :/:
 Mert illik, hogy őtet dicsérjék,
 Kik örülnek igazságnak!
 Áldjátok azértan :/: Hangos citerákban!
 Az Úr áldassék! Lantban, hegedűben,
 Cimbalmi zengésben Magasztaltassék.###2. vers

 Énekeljetek néki vígan
 Gyönyörű szép új éneket! :/:
 Szép hangicsáló szerszámokban
 Mondjatok ékes verseket!
 Igaz ő mondása, :/: Állhatatos dolga:
 Amit az Úr szól, Megáll igazságban, 
 Minden dolgaiban Cselekeszik jól. ###3. vers

 Ő szereti az igazságot,
 Az ítélet nála kedves, :/:
 Dolgában tart irgalmasságot,
 Mellyel mind e világ teljes.
 Az Úrnak Igéje :/: Egeket teremte,
 Melyeket ott fenn Szájának lelkével
 Nagy szép seregekkel Szerze ékesen. ###4. vers

 Az Úr Isten mint egy tömlőbe
 Szorítja a tenger vizét, :/:
 Elrejti, mint egy kincses helybe,
 Ő mondhatatlan mélységét.
 Minden földi népek, :/: Az Urat féljétek!
 Mind e világon Valakik hol laktok,
 Őtőle tartsatok Szorgalmatoson!###5. vers

 Mert mihelyt ő csak egy igét szól,
 Azonnal megleszen minden, :/:
 És valamit ő megparancsol,
 Nagy hamarsággal meglészen.
 Pogányok tanácsát :/: És minden szándékát
 Az Úr megtöri, Magukban a népek
 Amit elvégeznek, Semmivé tészi. ###6. vers

 De az Úr Istennek tanácsa
 Megmaradánd mindörökké, :/:
 És megáll minden gondolatja,
 Kiterjed minden időkre.
 Boldog az a nemzet, :/:Ki ily Urat szeret,
 Mint ő Istenét; Boldog a nemzetség,
 Kit kedvel e Felség Mint örökségét. ###7. vers

 Az Úr Isten a magas mennybül
 Alátekint szemeivel, :/:
 E világra néz onnan felül
 Minden nemzetekre széjjel.
 Szép palotájábul :/: Szeme aláfordul
 E széles földre; Nagy dicsőségesen, 
 Vigyáz nagy fényesen Az emberekre.###9. vers

 Aki ő gyors lovában bízik,
 Megcsalatkozik dolgában, :/:
 Aki karjával dicsekedik,
 Meg nem tartatik a hadban;
 De a nagy Úr Isten :/: Népére szünetlen
 Néz szemeivel; Akik benne bíznak,
 Hozzá folyamodnak, Nem felejti el.###10. vers

 Gondot tart rájuk s a haláltól
 Megtartja őket éltükben, :/:
 Szükségtől és éhenhalástól
 Őrzi a drága időben.
 Lelkünk azért várja, :/: Szüntelen óhajtja
 Az Úr oltalmát, Ki paizsul végre
 Eljő segítségre, Ád diadalmat. ###11. vers

 Őbenne azért a mi szívünk
 Igen örvendez szüntelen, :/:
 Mert ő minékünk reménységünk,
 És bízunk ő szent nevében.
 Nagy kegyelmességed :/: Mirajtunk bővítsed,
 Légy mi gyámolunk! Ne hagyj szükségünkben,
 Segíts meg éltünkben, Mert téged várunk!
<hr />##34. Zsoltár

###1. vers

 Mindenkoron áldom
 Az Urat, míg engem éltet,
 És az ő szent dicséretét
 Szájamban hordozom.
 Dicsekedvén áldja
 Lelkem jó voltát az Úrnak,
 Mit a szegények hallanak,
 És örülnek rajta.###2. vers

 Magasztaljuk vígan
 Az Úrnak áldott szent nevét,
 És véghetetlen kegyelmét
 Dicsérjük mindnyájan!
 Mert midőn keresém
 És kérém az én Uramat,
 Meghallgatá nagy felszómat,
 És megtarta engem.###3. vers

 Az Úrra kik néznek,
 Tőle megvigasztaltatnak,
 Soha orcáik azoknak
 Meg nem szégyenülnek.
 A szegény kiálta,
 És meghallgatá az Isten,
 El nem hagyá ínségében,
 De megszabadítá.###4. vers

 Az Isten angyali
 Hívek körül tábort járnak,
 Istenfélőket megtartnak
 Mint Isten követi.
 Jó voltát az Úrnak
 Kóstoljátok és lássátok,
 Mert bizony azok boldogok,
 Őbenne kik bíznak.###5. vers

 Féljétek az Urat
 Mindnyájan, hívek és szentek,
 Mert nem lesz soha szükségek,
 Kik félik hatalmát.
 Az oroszlánoknak
 Gyakorta szükségük esik
 De kik az Istent tisztelik,
 Meg nem fogyatkoznak.###6. vers

 Én fiaim, jertek,
 Hallgassatok beszédemre:
 Megtanítlak szent életre,
 Hogy Istent féljétek!
 Kicsoda az ember,
 Ki hosszú életet kíván,
 És minden ő dolgaiban
 Jó állapotot kér?###7. vers

 Őrizd meg nyelvedet
 A gonosz rágalmazástól,
 Óvd ajakid álnokságtól,
 Meg ne sértsd más hírét!
 Tégy jól, gonoszt gyűlölj,
 Békességet kérj és kövess,
 És, hogy Istennél légy kedves,
 Tisztességnek örülj!###8. vers

 Az Isten szemei
 Látják a gonosztévőket,
 És ő emlékezetöket
 A földről eltörli.
 A jókat nem hagyja;
 Kik hozzá tiszta szívükből
 Kiáltnak nagy ínségükből:
 Mind megszabadítja.###9. vers

 Közel az Úr Isten
 A töredelmes szívekhez,
 És a sérelmes lelkekhez
 Lészen segítséggel.
 Az igaznak itten
 Ő nyavalyája sokasul,
 De nyomorúságaibul
 Kimenti az Isten.
<hr />##35. Zsoltár

###1. vers

 Perelj, Uram, perlőimmel,
 Harcolj én ellenségimmel,
 Te paizsodat ragadd elő!
 Én segedelmemre állj elő!
 Dárdádat nyújtsd ki kezeddel,
 Ellenségimet kergesd el!
 Mondjad ezt az én lelkemnek:
 Tégedet én megsegítlek!###7. vers

 Gyászban jártam lehorgadva,
 Mint ki az anyját siratja,
 De ők szomorú esetemen
 Örülnek, és gyűlnek seregben.
 Hátmögül a gonosz népek
 Engemet szörnyen nevetnek;
 Ártatlan lévén, nem szánnak,
 Sőt csúfolnak és szaggatnak. ###8. vers

 A képmutató galibák
 Fogukat rám csikorgatják;
 És rajtam nagy csúfságot űznek,
 Kik csak zabálódást keresnek.
 Uram, míg nézed ezeket?
 Jövel, tartsd meg én lelkemet!
 Egyedül voltom tekintsd meg,
 Ez oroszlánoktól ments meg!###9. vers

 Dicsérlek téged szüntelen
 Nagy sűrű gyülekezetben,
 És nagy roppant sereg nép előtt
 Téged dicsérlek minden fölött.
 Ne engedd, hogy örüljenek,
 Akik ok nélkül gyűlölnek;
 Ellenségimet fordítsd el,
 Ne gúnyoljanak szemükkel.###13. vers

 Már azok énekeljenek,
 Kik igazamnak örülnek,
 Mondván: hála legyen az Úrnak,
 Ki nyugalmat ád szolgájának!
 Én nyelvem igazságodat,
 Hirdeti nagy jóvoltodat;
 Dicséretedet nagy híven
 Éneklem minden időben.
<hr />##36. Zsoltár

###1. vers

 A gonosztévőnek dolgán
 Eszembe veszem azt nyilván, Hogy Istenre nincs 
 gondja. :/: Magában felfuvalkodik, Bűneitől meg 
 nem szűnik, A híveket utálja. Hamis és hazug 
 beszéde, :/: Jó tanúsághoz nincs kedve, És nem 
 jár igazsággal; Hívságot gondol ágyában, 
 Foglalatos gonosz útban,
 Semmi bűnt ő nem utál.###2. vers

 Uram, a te nagy hűséged
 Égig ér, kegyelmességed Mind a felhőkig felhat. :/: 
 Mint a hegy, te igazságod, Törvényed mélység, 
 megtartod Az embert és a barmot. Te kegyességed 
 mily drága! :/: Azért a te szárnyad alá Emberek 
 folyamodnak, Kik jól 
 megelégíttetnek, Mint bő vízzel, legeltetnek Javaival 
 házadnak. ###3. vers

 Nálad az élet kútfeje,
 Világodnak nagy ő fénye, Mely nekünk szépen 
 fénylik. :/: Bővítsd rajtuk kegyességed, Akik 
 jól ismernek téged, Szívvel neved tisztelik! Ne 
 hagyd, hogy a kevély lába :/: Rám rohanjon, 
 és hatalma Letapodjon a földre; Adjad, hogy 
 a hitetlenek Megessenek, süllyedjenek,
 Fel se keljenek többé!
<hr />##37. Zsoltár

###1. vers

 Ne  bosszankodjál a gonosztevőkre,
 Midőn őnékik jól vagyon dolguk!
 Ne nézz búskodva ő szerencséjökre,
 Ha látod nékik jó állapotjuk!
 Mert mint a szénafű, levágattatnak,
 És mint a zöld fű, hamar elhullnak.###2. vers

 Tégy jól és bízzál erősen Istenben:
 Békével élhetsz itt ez országban:
 Hűséggel járj el egész életedben,
 Örvendj az Úrnak nagy jóvoltában,
 És valamit kérsz tőle, mind megnyered, 
 Mindent megád, amit kíván szíved.###3. vers

 Csak az Istenre támaszd minden dolgod,
 És kétség nélkül bízzál őhozzá,
 Mert megcselekszi, bizonnyal meglátod: 
 Ártatlanságod világra hozza,
 Hogy igazságod ugyan lássa minden,
 Mint a fényes nap fénylik délszínben. ###4. vers

 Bízzál az Úrban, csendes légy szívedben, 
 És reménységed vessed őbenne!
 Ne haragudjál jó szerencséjeken,
 Azoknak, akik élnek kedvükre!
 Ne gondolj semmit az ő életükkel,
 Hogy velük együtt bűnbe ne essél!###5. vers

 Mert a gonoszok mind eltöröltetnek,
 De akik a nagy Istenben bíznak,
 E földnek azok örökösi lesznek:
 A gonosztévők szörnyen elhullnak.
 Majdan, ha ő helyüket megtekinted, 
 Aholott laktak, üresen leled. ###19. vers

 Élj igazán, légy hű és tökéletes,
 És nagy jól lészen tenéked dolgod, 
 Békességed lészen nagy örvendetes.
 A gonoszok mind vallnak csúfságot,
 Mert ők szertelen nagy ínségbe esnek,
 És teljességgel végre elvesznek. ###20. vers

 Mert az Úr oltalma az igazaknak,
 Megmenti őket sok ínségükből,
 Vélük vagyon és tőle megtartatnak.
 És hogy őhozzá fordulnak szívből,
 A gonosztévőktől megszabadítja,
 És jelenvoltával vigasztalja.
<hr />##38. Zsoltár

###1. vers

 Haragodnak nagy voltában
 Megindulván,
 Ne feddj meg, Uram, engem!
 Búsult gerjedezésedben
 Rám tekintvén,
 Ne büntess meg Istenem!###2. vers

 Nyilaid belém lövettek,
 Mik szereznek
 Énnekem nagy sérelmet;
 Kezeidnek súlyossága
 Hátam nyomja,
 És sanyargat engemet. ###3. vers

 Testemnek semmi részében
 Épség nincsen
 Haragodnak miatta;
 Nincs békesség tagjaimban,
 Csontjaimban
 Bűneimnek miatta. ###4. vers

 Mert az én nagy gyarlóságim
 És bűneim
 Fejem felülhaladták,
 Miknek nehéz, terhes voltát,
 Súlyosságát
 Tagjaim nem bírhatják.###9. vers

 Minden mostani kérésem,
 Én Istenem,
 Vagyon szemeid előtt,
 És minden fohászkodásom,
 Óhajtásom
 Tőled el nem rejtetett. ###10. vers

 Szívem nyugalmat nem lelhet,
 Igen reszket,
 Minden erőm elfogyott;
 Szemeim világossága,
 Vidámsága
 Éntőlem eltávozott. ###15. vers

 De én Istenemben bízom,
 És elvárom,
 Hogy kérésem meghallja,
 Mert szívem hozzá emelem
 És elhiszem,
 Hogy szükségem meglátja. ###18. vers

 Hamisságomat megvallom
 Nem tagadom
 Gonosztéteményimet;
 Bűneim miatt lett sebek
 Kesergetnek
 És gyötrenek engemet.###21. vers

 Uram, ne hagyj el engemet!
 Nézd ügyemet,
 Egyedül mint hagyattam!
 Kérlek, légy irgalmas nekem,
 Én Istenem,
 Mert csak tebenned bíztam!###22. vers

 Azért tőlem ne állj messze,
 Szánj meg végre,
 Én kegyelmes Istenem!
 Segedelmeddel ne késsél,
 Siess, jöjj el,
 Én édes idvességem!
<hr />##39. Zsoltár

###1. vers

 Magamban elvégezém és mondám,
 Hogy dolgom megtartóztatnám,
 Hogy nyelvem oly igét nem ejtene,
 Mely énnekem bút szerzene,
 Én szájamra zabolát vetettem,
 Míg a hitlen áll előttem.###2. vers

 Én mint a néma, veszteg hallgaték,
 Még a jóról sem beszélék,
 Sőt fájdalmam is titkolnom kelle,
 Min sérelmem öregbüle;
 Ég vala szívem, hogy meggondolám,
 Eltüzesülvén ezt mondám: ###3. vers

 Mutasd meg, Uram, éltemnek végét,
 És meddig éltetsz engemet?
 A napok számát jelentsd meg nekem!
 Míg e világon kell élnem,
 Mert időm nálad csak egy arasznyi,
 Előtted életem semmi. ###4. vers

 Bizony mulandó semmi az ember,
 Ki magának sokat ígér!
 Mint az árnyék, az ember elmúlik,
 Mégis szorgalmatoskodik,
 Sokat gyűjt és sok kincset rak össze,
 Nem tudja, kié lesz végre. ###5. vers

 Uram, hát nékem kiben kell bíznom?
 Nincs kívüled vigasságom!
 Ments ki engemet minden vétkemből,
 És a bolondok nyelvétől
 Őrizz meg, hogy ők ne csúfoljanak,
 Midőn ez ínségben látnak. ###6. vers

 Mint a néma, hallgatok erősen,
 Szájam fel sem nyitom, mert én
 Tudom, hogy ezt mind te cselekedted.
 Ostorod rólam elvegyed!
 Mert kemény kezed nagy volta miatt
 Minden életem ellankadt. ###7. vers

 Mert midőn te megfedded az embert
 Az ő nagy gyarlóságáért,
 Azonnal elvész szép ábrázatja,
 Mint a molytól a szép ruha.
 Lám, az ember mely igen mulandó,
 Semmi dolga nem állandó. ###8. vers

 Hallgasd meg, Uram, könyörgésemet,
 Kérésemre ne légy siket!
 Mert előtted vendég és zarándok,
 Mint atyáim, olyan vagyok.
 Szűnjél meg tőlem, hadd vegyek erőt
 Az én kimúlásom előtt!
<hr />##40. Zsoltár

###1. vers

 Várván vártam a felséges Urat,
 És íme hozzám fordula,
 Kegyelmesen meghallgata,
 És rajtam megmutatá jó voltát.
 Kivőn a mély veremből, :/: És a sáros 
 fertőből, És én lábaimat
 Szép egyenes kőre  Elfelhelyeztette,
 Vezérlvén utamat.###2. vers

 Ada én számba új énekeket
 Istenünk dicséretire,
 Hogy akik hallgatnak erre,
 Higgyék és féljék ő Istenüket.
 Boldog, aki az Úrban :/: Bízik, szemét 
 elhajtván A kevély népektül,
 Kiknek minden dolgok :/: Hazugságra 
 hajlók: Tőlük távol kerül. ###3. vers

 Csudatételidnek sok ő száma,
 És nagy bölcs gondolatidnak,
 Hozzánk való jóvoltodnak
 Sokságát senki meg nem mondhatja.
 Ha elkezdem számlálni, :/: Nem tudom 
 kimondani, Mert te nem kívántad
 A sok áldozatot, :/: De hogy fogadjak szót,
 Fülemet alkottad. ###4. vers

 Égő áldozat nincsen kedvedben,
 A bűnért valók sem kellők.
 Akkor mondom: ím eljövök,
 Rólam írás van a törvénykönyvben:
 Hogy akaratod tegyem, :/: Én kegyelmes 
 Istenem! A te törvényedben
 Gyönyörködik lelkem :/: És örvendez 
 szívem A te szent igédben. ###5. vers

 Nagy sok népeknek seregeiben 
 Te igazságod hirdetem,
 Meg nem tartóztattam nyelvem;
 Jól tudod, hogy én minden időben
 Jóvoltod magasztaltam :/:
 Soha el nem hallgattam Te idvességedet;
 Hűséggel hirdettem, :/: Mindennek 
 beszéltem Nagy kegyességedet. ###6. vers

 Uram, én tőlem irgalmasságod 
 Ne vond meg, tarts meg kegyesen, 
 És igazságod őrizzem:
 Számtalan gonosz reám áradott!
 Sok nyavalya körül vett, :/: Nagy sok 
 ínség reám jött, Melynek nincsen száma, 
 Mint hajam szálinak, :/: Mik fejemen 
 vannak; Szívem is elhagya.###8. vers

 Már tebenned mind
 örvendezzenek, Akik keresnek tégedet,
 Kívánják idvességedet,
 Mondván: dicsőség légyen Istennek!
 Noha én szegény vagyok, :/: És én 
 szükségim nagyok, De rám gondot visel
 Az Úr, én megtartóm, :/: Jövel, 
 szabadítóm, Úr Isten, ne késsél!
<hr />##41. Zsoltár

###1. vers

 Boldog, aki a nyavalyást híven
 Szánja ínségében,
 Mert szükségében őtet ismétlen
 Megmenti az Isten.
 Megtartja éltét és ez országba‘
 Lesz jó állapotja,
 Ellenséginek kívánságába,
 Nem adja markába.###2. vers

 Fájdalmában az Isten megtartja,
 Szépen felgyógyítja;
 Betegágyát fordítja örömre,
 És jó egészségre.
 Azért így szólok neked, Istenem:
 Kegyelmezz meg nekem!
 Gyógyítsd meg, Uram, én betegségem,
 Mert igen vétkeztem. ###6. vers

 Tisztaságomban engem megtartasz,
 És megszabadítasz,
 És szemeid eleibe állatsz,
 Örökké el nem hagysz.
 Áldott légy, Izráelnek Istene,
 Most és mindörökké!
 Szent neved dicsértessék mindenben,
 Ámen és úgy légyen!
<hr />##42. Zsoltár

###1. vers

 Mint a szép híves patakra
 A szarvas kívánkozik, :/:
 Lelkem úgy óhajt Uramra,
 És hozzá fohászkodik,
 Tehozzád, én Istenem,
 Szomjúhozik én lelkem,
 Vajon színed eleiben
 Mikor jutok, élő Isten?###2. vers

 Könnyhullatásim énnékem
 Kenyerem éjjel-nappal, :/:
 Midőn azt kérdik éntőlem:
 Hol Istened, kit vártál?
 Ezen lelkem kiontom,
 És házadat óhajtom,
 Hol a hívek seregében
 Örvendek szép éneklésben.###3. vers

 Én lelkem, mire csüggedsz el?
 Mit kesergesz ennyire? :/:
 Bízzál Istenben, nem hágy el,
 Kiben örvendek végre,
 Midőn hozzám orcáját,
 Nyújtja szabadítását;
 Ó, én kegyelmes Istenem,
 Mely igen kesereg lelkem!###4. vers

 Mert te rólad emlékezem
 E Jordánnak földéről, :/:
 Szent helyedre igyekezem
 Hermon s Micár hegy mellől.
 Mélység kiált mélységet, 
 Midőn én fejem felett
 A sok sebes víz megindul,
 Mint egy erős hab, megzúdul. ###5. vers

 Sebessége árvizednek,
 És a nagy zúgó habok :/:
 Énrajtam összeütköznek,
 Mégis hozzád óhajtok;
 Mert úgy megtartasz nappal,
 Hogy éjjel vigassággal
 Dicséreteket éneklek
 Néked, erős őrizőmnek. ###6. vers

 Mondván: Isten, én kőszálam,
 Mire felejtesz így el? :/:
 Ellenségim vannak rajtam,
 Gyászban járok veszéllyel.
 Mert az ő hamis nyelvek
 Csontjaimban megsértnek,
 Mert így bosszantnak ellened:
 Lássuk, hol vagyon Istened? ###7. vers

 Én lelkem, mire csüggedsz el?
 Mit kesergesz ennyire? :/:
 Bízzál Istenben s nem hágy el,
 Kiben örvendek végre.
 Ki nekem szemlátomást
 Nyújt kedves szabadulást,
 Nyilván megmutatja nékem,
 Hogy csak ő az én Istenem.
<hr />##43. Zsoltár

###1. vers

 Ítélj meg engemet, Úr Isten,
 És fogadd fel én ügyemet
 E kegyetlen nemzetség ellen!
 A hamis embernek kezében
 Ne bocsáss, Uram, engemet,
 Tartsd meg én fejemet!###2. vers

 Uram, engem miért hagyál el?
 Lám, te vagy én erősségem!
 Miért járok keserűséggel?
 Minden örömöm távozék el,
 Mert nyomorgat ellenségem,
 És sanyargat engem. ###3. vers

 Igazságodat add értenem,
 Világosságod küldd alá,
 Mely megvilágosítson engem!
 Szent hegyedre légyen vezérem;
 Bémenésem igazgassa
 A te hajlékodba! ###4. vers

 Isten oltárához bemégyek,
 Az én Uram eleiben,
 Aki öröme én szívemnek.
 Hegedűvel neked éneklek,
 És hálát adok szüntelen,
 Tenéked, Úr Isten.###5. vers

 Miért vagy szomorú, én lelkem?
 Mit kesergesz ily szertelen?
 Bízzál az Istenben, mert hiszem,
 Hogy őtet én még dicsőítem,
 Midőn híven megment engem
 Megváltó Istenem.
<hr />##44. Zsoltár

###1. vers

 Hallottuk, Isten, füleinkkel,
 Amit régenten cselekedtél.
 Nékünk atyáink mondották,
 Kik nagy dolgaidat látták;
 A pogány népet kezeddel
 Elvesztéd, földét elpusztítád;
 Néped más helyre vitted el,
 Holott ismét megszaporítád.###2. vers

 Mert nem ő fegyverük által lett,
 Hogy ők megülték e jó földet;
 Nem az ő kezük, sem karjuk
 Volt nekik szabadítójuk,
 De te orcád tekintése
 És a te karod és jobb kezed
 Őket így megsegítette,
 Mert őhozzájuk volt jó kedved.###3. vers

 Úr Isten, te vagy én királyom,
 És az én teljes vigasságom!
 Jákóbnak küldd segedelmed,
 Amint régenten mívelted.
 Általad ellenséginket
 Megökleldezzük és megrontjuk,
 És a mi gyűlölőinket
 A te nevedben letapodjuk.###4. vers

 Mert én nem bízom kézívemben,
 Sem az én éles fegyveremben;
 Az engem meg nem szabadít,
 Ha az ellenség megszorít,
 De te tartasz meg bennünket
 Minden mi ellenségünk ellen,
 És a mi kergetőinket
 Elveszted, és ejted szégyenben. ###5. vers

 Azért az Istent magasztaljuk,
 És szent nevét örökké áldjuk;
 Mindennap dicsérvén őtet,
 Hirdessük nagy kegyességét!
 De minket te megvetettél,
 És juttattál nagy szégyenségben,
 A hadba velünk nem jövél,
 Hogy megtartottál volna épen. ###6. vers

 Az ellenségtől elfuttatál,
 És velünk nagy szégyent vallattál.
 Minden marhánkat eldúlják,
 Kik éltünket háborgatják.
 Hogy minket ők megegyenek,
 Mint a juhokat, úgy adál el,
 Kik minket messze kergetnek,
 A pogányok közibe széjjel.###7. vers

 Népedet te semminek tartád, 
 És őket csak olcsón eladád,
 Igen kevésre becsüléd,
 Csaknem ingyen odavetéd.
 Azt tőd, hogy mi ellenségink
 És akik  mi környülünk laknak,
 Mindenfelől mi szomszédink
 Minket nevetnek és csúfolnak.###8. vers

 A pogányok példabeszédet,
 Szólnak mirólunk nevetséget,
 És mindenféle nemzetek
 Csúfolván, fejükkel intenek;
 Gyalázat, szitok szüntelen,
 És szégyen forog én előttem, 
 Úgy, hogy nagy szégyenletemben 
 Az én orcámat be kell fednem.###9. vers

 Nagy sok szidalmat kell hallanom,
 Mely miatt csak elszomorodom,
 Midőn szemem előtt nézem
 Bosszúálló ellenségem.
 Mindezek esnek mirajtunk,
 Mégis nem felejtünk el téged,
 Kötésed ellen nem járunk,
 Mindenben engedünk tenéked.###10. vers

 A mi szívünk nem fordul vissza,
 De gondolatit rajtad tartja. 
 A mi lábunk ki nem mozdul,
 Ösvényedről el nem hajol.
 Mégis így büntetsz bennünket,
 Bevetél a sakálok közé,
 És már minden felől minket
 Halál árnyéka környékeze.###11. vers

 Ha elfeledtünk volna téged,
 Mert nem gondoltuk volna neved;
 Ha már isten-szolgálatra
 Kezünket emeltük volna:
 Nyilván nem tűrted volna el,
 Sőt igen megbüntettél volna,
 Mert mindent látsz te szemeddel,
 Minden szívnek előtted titka.###12. vers

 De mi teéretted naponkint,
 Üldöztetünk e világ szerint;
 Miként az ártatlan juhok,
 Kik a mészárszékre valók.
 Kelj fel azért, mit aluszol?
 És álmodból már serkenjél föl,
 Támadj föl, és hatalmadból
 Ments ki minket e nagy ínségből!
<hr />##45. Zsoltár

###1. vers

 Egy szép dolgot hoz elő az én szívem,
 A dicső királyról lesz éneklésem,
 Kit nyelvem dicsér nagy szép felszóval,
 Mint egy deák az írópennával.
 Sokkal szebb vagy te minden embereknél,
 Mindent felülmúlsz te szép termeteddel,
 Ajakidnak nagy ő kedvessége,
 Mert megáldott az Isten örökké.###2. vers

 Te kegyes, erős vitéz, készüljél fel,
 Vedd fegyvered és oldaladra kösd fel,
 Úgy, mint királyi ékességedet,
 Ez ékességben végy győzedelmet!
 A jó igazság vezérlje utadat,
 Jóság, kegyesség bírja járásodat,
 És a te karodnak erejével
 Nagy csudákat téssz, megládd szemeddel!###3. vers

 Mert hegyesek a te sebes nyilaid,
 Mit megéreznek minden ellenségid,
 Szívüket midőn általszegezed,
 És őket hatalmad alá veted.
 Ó, Úr Isten, a te királyi széked,
 Megmarad mindörökké dicsőséged;
 Pálcája a te királyságodnak:
 Pálcája bizony igazságodnak. ###4. vers

 Az igazságot te igen szereted,
 A hamisságot viszontag gyűlölöd,
 Azért az Isten mindenek felett
 Víg olajjal megkenett tégedet.
 A te nevedet mindenkor hirdetem,
 Nemzetségről-nemzetségre beszélem:
 És minden maradéki ezeknek
 Mindörökké tégedet dicsérnek.
<hr />##46. Zsoltár

###1. vers

 Az Isten a mi reménységünk,
 Midőn reánk tör ellenségünk,
 Minden háborúságinkban
 Megtart erős hatalmában.
 Azért a mi szívünk nem félne, :/:
 Ha az egész föld megrendülne,
 És a hegyek a tengernek
 Közepibe bedűlnének.###2. vers

 Ha a tenger szörnyen zúgna is,
 Minden víz felzavarodnék is,
 És ha a sebes szélvésszel
 A hegyek hányatnak széjjel:
 A szép folyóvíz mindazáltal :/:
 Az ő szép tiszta folyásával
 Az Istennek szent városát,
 Megvigasztalná hajlékát:###3. vers

 Mert közepén lakik az Isten,
 Azértan romlása nem lészen;
 Semmi ínségbe nem ejti,
 Az Isten jókor megmenti.
 A pogány népek dúlnak-fúlnak, :/:
 Nagy sok országok feltámadnak,
 De az ő haragos szava
 Mind e földet elolvasztja. ###4. vers

 De az Isten minden időben
 Mivelünk vagyon ínségünkben;
 Jákób Istene oltalmunk,
 A Zebaóth erős várunk!
 Jertek, lássátok e nagy Úrnak, :/:
 Csuda dolgait hatalmának,
 Ki mind e föld kerekségét,
 Elpusztítja ékességét! ###5. vers

 E földön széjjel nagy hadakat,
 Ő megcsendesít háborúkat,
 Ívet, kopjákat megrontat,
 Társzekereket felgyújtat,
 Így szólván: mindnyájan halljátok, :/:
 Hogy erős Istenetek vagyok,
 És hogy birodalmam vagyon
 Minden népen e világon! ###6. vers

 Summa szerint: az erős Isten
 Velünk van minden ínségünkben:
 Jákób Istene oltalmunk,
 A Zebaóth erős várunk!
<hr />##47. Zsoltár

###1. vers

 No minden népek, Örvendezzetek,
 És tapsoljatok, Istent áldjátok
 Szép hangossággal És nagy felszóval,
 Mert az Úr Isten Nagy felségében
 Ő királysága És nagy országa
 Kiterjed messze, Ez egész földre.###2. vers

 Hatalmunkba vet Nagy sok népeket,
 És meghódoltat sok pogányokat
 Minékünk végre Ő nagy ereje.
 Minket ő felvett, Örökévé tett,
 Nékünk engedte Ő kegyessége
 Jákóbnak tisztét, Kit igen szeret. ###3. vers

 Íme az Isten Szépen felmegyen
 Nagy vigasságban, Trombitaszókban;
 Urunk felmegyen Nagy dicsőségben.
 Énekeljetek Az Úr Istennek
 Zengő verseket, Szép énekeket,
 E nagy királynak, Mint mi Urunknak!###4. vers

 Őnéki minden Jól énekeljen!
 Mert minden népek Néki engednek.
 Királyi székben Ül nagy kegyesen.
 A fejedelmek Őhozzá gyűlnek,
 Mint Ábrahámnak Istenét, áldják,
 Alázatosan Néki szolgálván. ###5. vers

 Ez erős Isten Úr mindeneken,
 Népét megőrzi És jól vezérli.
 Nagy dicsősége, Melynek nincs vége.
<hr />##48. Zsoltár

###1. vers

 Nagy az Úr méltóságában, :/:
 Az Isten szent városában,
 Holott lakozik dicsősége, :/:
 És dicsértetik ő szent neve.
 A szent Sionnak hegyén,
 Annak északi szélén,
 E gyönyörűséges helyen, :/:
 Holott helyheztetett szépen
 A nagy királynak városa,
 Melynek nincs e földön mása.###2. vers

 Itt jól esmérik házanként, :/:
 Mint menedéket, az Istent,
 Holott királyok egybegyűltek, :/:
 És ők sereggel előjöttek;
 Erősen megszállották,
 Hogy megvegyék, elszánták. 
 De ottan megrettenének, :/:
 Megfutamodni kezdének,
 Város mellől elállának,
 Nagy rettegve szaladának.###3. vers

 Nagy félelme lőn szívüknek, :/:
 Mint gyermekszülő személynek, 
 És mint a hajó a szélvészben, :/:
 Ha napkeleti szél fú szörnyen.
 Ezt mi szemünkkel látjuk,
 Mint azelőtt hallottuk,
 Városában az Istennek, :/:
 Melyet őnéki szenteltek,
 Mit magának foglalt Isten,
 Hogy néki szolgáljon minden.###4. vers

 Mit megerősített Isten, :/:
 Hogy romlása ne lehessen.
 Nézünk itt te kegyességedre :/:
 Szent templomodnak közepette.
 Dicsőséges szent neved
 Mind e földre kiterjed;
 Ekképp a te dicséreted :/:
 Nagy messzire kiterjeszted;
 Jobbod teljes igazsággal,
 Mindenben irgalmassággal. ###5. vers

 Örül a Sionnak hegyi :/:
 És a Judának leányi,
 Te igaz ítéleteiden :/:
 Szíve szerint örvendez minden.
 A Siont járjátok meg,
 Tornyait lássátok meg,
 Nézzétek meg ő bástyáit, :/:
 Szépen épített házait,
 Hogy ezt megbeszélhessétek
 A jövendő nemzedéknek. ###6. vers

 Mert igaz és hű az Isten, :/:
 Ki minket minden időben
 Megtart, és vezérli éltünket, :/:
 Mindhalálig őriz bennünket.
<hr />##49. Zsoltár

###1. vers

 Hallgassátok meg, minden nemzetek,
 E föld lakói, jól figyeljetek,
 Köznépek és a főrenden valók,
 Minden szegények és a gazdagok!
 Az én szájam szól nagy bölcsességet,
 És elmém gondol jó értelmeket;
 E példára magam is figyelmezek,
 Hegedűszóban szép mesét jelentek.###2. vers

 Mit félnék én a gonosz időben,
 Hogy nyomorgatóm engem elejtsen,
 Ha ellenségem mind azon vagyon,
 Hogy engemet láb alá tapodjon?
 Némelyek igen bíznak pénzükben,
 És dicsekednek az ő kincsükben;
 De senki meg nem váltja atyjafiát,
 Nem adhatja meg Istennél váltságát.###3. vers

 Mert drága a léleknek váltsága,
 Életét senki meg nem válthatja,
 Hogy a halált ő elkerülhesse,
 És a sírba menni ne kellene.
 Mert látja, hogy sem bolond, sem eszes,
 A halál ellen nincsen mentséges,
 És holtuk után minden gazdagságuk,
 Más emberre száll az ő sok jószáguk. ###4. vers

 Ez őnékiek fő gondolatjuk,
 Hogy mindörökké tartson szép házuk,
 Hogy el ne fogyjon az ő nemzetük,
 És megmaradjon örökké nevük.
 Mert, noha vagyon pénzük és tisztük,
 De nem sokáig tartnak mindezek,
 Mert végre minden jóktól elszakadnak,
 Mint oktalan állatok, ők meghalnak.###6. vers

 Mert oda lészen minden ő dolguk,
 A koporsó lészen ő hajlékuk,
 De a haláltól engem az Isten
 Megment, és hozzá vészen kegyesen.
 Annak okáért azzal ne gondolj,
 Hogy némely ember igen gazdagul,
 Mert minden kincset másoknak kell 
 hagyni,
 A dicsőségtől meg kell néki válni. 
<hr />##50. Zsoltár

###1. vers

 Az erős Isten, uraknak Ura,
 Szól és e földet mind elő hívja,
 Támadatról és napenyészetről,
 Nagy szépséggel a Sion hegyéről
 Eljő az Isten ő fényességében,
 Semmit el nem hallgat ítéletében. ###2. vers

 Emésztő tűz mégyen őelőtte,
 Nagy forgó szélvész lészen körüle;
 Szólítja az eget és a földet,
 Hogy megítélje minden ő népét,
 Mondván: gyűjtsétek ide a híveket,
 Kik áldozattal vették kötésemet!###3. vers

 Az egek hirdetik igazságát
 Az Istennek, mert ítél igazat.
 Én népem, hallgasd meg, szólok neked,
 Mert bizonyságot teszek ellened,
 Én tenéked erős Istened vagyok,
 Áldozatiddal keveset gondolok. ###6. vers

 Szükségben tőlem segítséget kérj,
 Én megsegítlek, hogy engem dicsérj!
 A gonosznak mond Isten: de mire
 Vészed törvényem a te nyelvedre?
 Kötésem szájjal vallod, de gyűlölöd
 Intésemet, és igémet megveted. ###7. vers

 És mikoron a lopót te látod,
 Együtt futsz véle, dolgát javallod;
 A paráznákkal örömest mulatsz,
 Rossz társaságnak gyakran helyet adsz;
 Szájaddal szólasz nagy sok gonoszságot,
 Nyelveddel szerzesz sok háborúságot. ###8. vers

 Leülsz és atyádfiát megszólod,
 Az anyád fiát is rágalmazod,
 Ezt míveled, de én csak hallgatok.
 Azt véled, én is csak olyan vagyok,
 Mint szintén te, de téged előveszlek,
 És szemlátomást bűnödről megfeddlek. ###9. vers

 Ezt mostan eszetekbe vegyétek,
 Kik az Istenről elfelejtkeztek,
 Hogy mentség nélkül el ne rántsalak!
 Az becsül engem, aki hálát ad;
 Mond Isten: az ily ember jár jó úton,
 És segedelmem néki jelen vagyon!
<hr />##51. Zsoltár

###1. vers

 Úr Isten, kérlek, kegyelmezz nékem,
 És kegyelmedből könyörülj énrajtam, 
 Bűneimből tőled megtisztíttassam,
 Nagy irgalmaddal végy körül engem!
 Törüld el az én nagy bűneimet,
 Mosogass jól meg fertelmességimből,
 Amikkel fertéztetem éltemet:
 Tisztítsad el nagy kegyelmességedből!###2. vers

 Mert ismerem jól gyarló voltomat,
 És bűnöm mindenkor forog előttem,
 Melyet csak teellened cselekedtem,
 Mely miatt tészek én nagy siralmat.
 Vétkeztem a te szemeid előtt,
 Melyért engemet méltán megbüntethetsz,
 Rám vethedd kemény ítéletedet,
 Mindazonáltal igazán ítélhetsz.###3. vers

 Mert íme látom, nyilván jól értem,
 Hogy én a gyarlóságban fogantattam,
 Vétekben az én anyámtól származtam,
 Szüleim bűnös véréből lettem.
 De te az igazságot szereted,
 És igen kedveled a tiszta szívet,
 És a te titkos bölcsességedet
 Nagy kegyelmesen nékem megjelented. ###4. vers

 Hints meg, Uram, engemet izsóppal,
 És én azontúl tisztán megújulok;
 Moss meg engem, és szépen megtisztulok,
 És fejérb lészek a tiszta hónál.
 Hogy örvendezhessen az én szívem,
 Add, hogy megértsem te nagy irgalmadat,
 És megvidul minden én tetemem,
 A te haragod melyet összerontott.###5. vers

 Színedet rejtsd el vétkeim elől,
 Fertelmes bűneimet ne tekintsed,
 Haragos orcád énrólam elvégyed,
 Tisztíts meg engem minden bűnömből!
 És teremts tiszta szívet énbennem,
 Dolgomat mindig jóra vezéreljed,
 Az erős lelket újítsd meg bennem,
 Hogy kedves légyen életem előtted!###6. vers

 Ne vess el engem szent színed elől,
 És ne vedd el szent Lelkedet éntőlem,
 Sőt szerezz teljes örömet énbennem,
 Tégy bizonyossá engedelmedről!
 Indíts szívemben nagy vigasságot,
 És engem vidám lélekkel erősíts,
 Értsem örömmel nagy irgalmadat,
 Kegyelmességgel engemet bátoríts!###7. vers

 És példa lészek erről mindennek,
 A bűnösöket utadra tanítom,
 Bűnükből hozzád térésre indítom,
 Hogy csak tebenned reménykedjenek.
 Ó, én Istenem, én idvességem,
 Szabadíts meg e vérrel buzgó bűntől,
 Hadd énekeljen örökké nyelvem
 Te igazságos szent ítéletedről!###8. vers

 Nyisd meg azért az én ajakimat,
 Hogy az én szájam dicsérhessen téged!
 Ha az áldozat kedves volna néked,
 Nem kíméleném áldozatomat,
 De nem kell néked égő áldozat:
 Az alázatos lelket te szereted,
 Az tenálad a kedves áldozat;
 A töredelmes szívet meg nem veted. 
<hr />##52. Zsoltár

###1. vers

 Mit dicsekedel gonoszságban,
 Te hatalmaskodó?
 Mit fuvalkodol fel magadban,
 Nagyravágyakozó?
 Mert az Istennek jóvolta
 A jókat megtartja.###7. vers

 Én téged örökké dicsérlek,
 Mert megtartál engem,
 És a te nevedben remélek,
 Míg leszen életem,
 Mert jó a te híveiddel
 Lakoznom örömmel. 
<hr />##53. Zsoltár

###1. vers

 A bolond így szól az ő szívében:
 "Nincs Isten", azért nagy gonoszságban él; 
 Utálatos bűnt teszen, semmit nem fél.
 Ez egész földön, aki jót tegyen,
 Senki nincsen.###2. vers

 Az Úr az égből alátekinte
 E földön az emberek fiaira,
 Hogy meglássa, ha kinek esze volna,
 Ha valaki az Istent keresné
 És tisztelné. ###3. vers

 De azt jól látja dicsőségében,
 Hogy a jó útról eltértek mindenek,
 Mindnyájan fertelmes bűnben hevernek;
 Aki az Istent tisztelné híven,
 Csak egy sincsen. ###6. vers

 A Sionról vajon ki jövend el,
 Ki a szent Izráelt megszabadítja?
 Ha Isten fogságból népét kihozza,
 Örvend a Jákób és az Izráel
 Teljes szívvel. 
<hr />##54. Zsoltár

###1. vers

 Tarts meg Uram, én Istenem,
 És szent nevedért védelmezz meg,
 Ártatlan ügyemet tekintsd meg,
 Hatalmaddal támadj mellém!
 Kérem te szent Felségedet,
 Hallgass meg én könyörgésembe‘
 És kegyesen vedd füleidbe
 Az én szájamnak beszédét!###2. vers

 Mert ellenségim kevélyen
 Reám támadnak és kergetnek,
 És engem halálra keresnek,
 Eszükbe sem jut az Isten.
 De az Isten megtart engem,
 Kegyelmességét megmutatja,
 És segedelmét hozzám nyújtja,
 Jóra vezérli életem. ###3. vers

 Ez nékem szánt nagy nyavalyát
 Én ellenségimre téríti,
 És ezt nékiek megfizeti,
 Megmutatván igazságát.
 Akkoron neked víg szívvel
 Hálaadásokat áldozom,
 És szent nevedet magasztalom,
 Mert teljes vagy kegyességgel. ###4. vers

 Mert minden én ínségemből
 Te megszabadítál engemet,
 Megbüntetéd ellenségimet,
 Mit én megláték szememmel.
<hr />##55. Zsoltár

###1. vers

 Hallgasd meg az én könyörgésem,
 Úr Isten ne fordulj el tőlem,
 Imádságom vedd füleidbe,
 Mert nagy kínokat szenvedek,
 Szívemben igen kesergek,
 Előtted panaszlok reszketve!###3. vers

 Kesereg szívem nagy ínségben,
 Élek halálos félelemben,
 Teljességgel elszomorodtam;
 Rettegek, félek, gyötrődöm,
 Reszketvén szörnyen vesződöm,
 Úgy, hogy immár sokszor kívántam: ###4. vers

 Szárnyaim, ó, ha lehetnének,
 Mint a galamb, ha repülhetnék:
 Én elrepülnék messze földre,
 Elmennék e népek közül,
 Pusztát keresnék, ezektül
 Ahol nyugodalmam lehetne. ###10. vers

 Mind este, reggel őt óhajtom,
 Délkorban is őtet kiáltom,
 És meghallgatja könyörgésem,
 Megtart engem békességben
 Minden ellenségim ellen,
 Kik seregbe gyűltek ellenem. 
<hr />##56. Zsoltár

###1. vers

 Kegyelmezz meg nekem, én Istenem,
 Mert az ember igen kerget engem,
 Nagy hatalommal támad ellenem,
 Hogy engem elejthessen.
 Sok ellenségim háborgatnak szörnyen,
 Elszánták, hogy bényeljenek hirtelen,
 Úr Isten, én ilyen nagy félelmemben
 Benned reménységem!###2. vers

 Én az Úr Istenben dicsekedem,
 Szent Igéjében nem kételkedem.
 Mit tehetne az ember énnekem,
 Aki kerget engemet?
 Visszafordítják az én beszédemet,
 És naponkint abban hányják eszüket,
 Hogy nékem szerezzenek veszedelmet,
 Csak gonoszt gondolnak. ###3. vers

 Énellenem ők összejárulnak,
 Hogy megkapjanak, azon forgódnak,
 És életemtől megfoszthassanak:
 Ez minden ő szándékuk.
 A gonoszságban nagy ő bizodalmuk,
 Azt vélik, hogy jól leszen minden dolguk,
 De haragod ha esik, Uram, rajtuk:
 Őket mind levered. ###4. vers

 Minden futásimat megemlíted,
 Könnyhullatásim tömlődbe szeded:
 A te könyveidbe fel is jegyzed
 Minden én ínségemet.
 Könyörgésemet midőn hozzád nyújtom,
 Ellenségimet ottan futni látom,
 Mert velem vagy, és te vagy megtartásom,
 Kegyelmes Istenem! ###5. vers

 Úr Isten, Fölségedet dicsérem,
 És szent igédet nagynak becsülöm;
 Áldom az Urat, míg lesz életem,
 Bízván ő beszédében.
 Reménységemet vetem az Istenben,
 Irgalmasságára nézek szüntelen,
 Azért félelmem senkitől nem leszen:
 Ki árthatna nékem? ###6. vers

 Szent fogadásom tartja azt nékem,
 Hogy jóvoltodért neved dicsérjem,
 Mert kegyelmesen megmentéd lelkem
 A halál köteléből.
 És lábaimat megtartád eséstől,
 Hogy én élhessek tenéked kedvesül;
 Az élők fényes világában szentül
 Járjak teelőtted. 
<hr />##57. Zsoltár

###1. vers

 Irgalmazz, Uram, irgalmazz nekem,
 Mert tebenned bízik az én lelkem!
 Több segedelmem sehol nincsen nékem!
 Szárnyadnak árnyékában védelmem,
 Míg veszedelmem eltávozik tőlem.###2. vers

 Én a felséges Istenben bízom,
 Ki jóra vezérli minden dolgom;
 Segedelmet küld alá ínségemben.
 Az ellen lészen nékem oltalmam,
 Aki engem kerget, hogy benyelhessen. ###6. vers

 Én nyelvem és lantom már serkenj föl,
 Véletek ím a hajnalt keltem föl!
 Jó reggel én is ágyamból fölkelek,
 És éneklek nagy dicsőségedről,
 Téged, Uram, minden népnek hirdetlek!###7. vers

 Mert nagy jóvoltod, örök irgalmad
 És igazságod az égig fölhat!
 Nagy dicsőséged láttasd meg az égen,
 És jelentsd meg nagy hatalmasságod
 Az embereknek mind az egész földön!
<hr />##58. Zsoltár

###1. vers

 Ti tanácsban ülő személyek,
 Kik zúgolódtok ellenem:
 Mondjátok csak meg énnekem,
 Ha igaz e, amit beszéltek,
 És ha igazat ítéltek,
 Ádámtól származott népek?###2. vers

 Sőt ha ember jól megtekinti:
 Álnoksággal jár szívetek,
 Mér hamis fonttal kezetek;
 Nincs dolgotoknak tökéleti.
 A gonoszok eltévedtek,
 Mihelyt anyjuktól születtek. ###8. vers

 Végre is azt mondhatja minden,
 Hogy jó az igaznak dolga,
 Sok és nagy az ő jutalma.
 Azt vegye mindenki eszében,
 Hogy Isten mindent megítél,
 Aki gonoszul vagy jól él. 
<hr />##59. Zsoltár

###1. vers

 Szabadíts meg engem, Úr Isten,
 És tarts meg ellenségim ellen!
 Mentsd meg azoktól életem,
 Kik feltámadtak ellenem!
 Oltalmazz meg a hamis néptül,
 Ki én veszedelmemnek örül
 És szomjúzik ártatlan vért!
 Ments meg attól szent nevedért!###2. vers

 Mert szörnyen életemre törnek,
 És én ellenem kötést tesznek:
 Hatalmaskodnak énrajtam,
 Kiknek soha nem ártottam.
 Azok készülnek én ellenem,
 Kik ellen semmit nem vétettem:
 Kelj fel azért, Uram, láss meg,
 És kegyelmesen őrizz meg!###5. vers

 Én ellenségimnek ereje, 
 Kezedben minden tehetsége. 
 Benned bízom, én Istenem,
 Mert te vagy én segedelmem.
 Az Isten jóvoltát jelenti,
 Nyavalyámnak elejét veszi,
 És megláttatja énvélem,
 Hogy elvész én ellenségem. ###10. vers

 Mert te vagy, Uram, én oltalmam,
 Reménységem és bizodalmam:
 Azért, ó én erősségem,
 Mindenütt neved dicsérem,
 Hogy nekem az én szükségemben,
 Segedelmem vagy ínségemben;
 Te vagy én erős kőváram,
 Kegyességed nagy énhozzám. 
<hr />##60. Zsoltár

###1. vers

 Minket, Úr Isten, elhagyál,
 És reánk megharagudtál,
 Tőled széjjel eloszlatánk,
 Térj kegyesen ismét hozzánk!
 Mind e földet megindítád, :/:
 Nagy hatalmaddal megrontád,
 Építsd meg az ő nagy romlását,
 Mert romlás miatt alig állhat.###2. vers

 Népedet keményen tartád,
 És igen megsanyargatád;
 Minket mintegy csípős borral,
 Itatál keserű búval.
 De akik tégedet félnek, :/:
 A zászlót adád nékiek,
 Hogy fölemelnék igazságban,
 Bízván a te szent oltalmadban. ###7. vers

 Légy minékünk segítségül,
 Őrizz meg ellenséginktül,
 Mert az emberi segítség
 Hiábavaló epedség.
 Az Isten által minekünk :/:
 Lészen erős győzedelmünk,
 És megszabadít ő bennünket,
 Megtapodja ellenségünket.
<hr />##61. Zsoltár

###1. vers

 Kiáltásom halld meg, Isten!
 Vedd füledbe Az én könyörgésemet, 
 Mert én szívem nagy ínségből, 
 Messze földről Kiáltja Felségedet!###2. vers

 Végy fel engemet kőszálra, 
 Magasságra, Hol bátorságom legyen,
 Mert te vagy én erős tornyom,
 Vigasságom Én ellenségim ellen!###3. vers

 Te hajlékodban lakásom 
 Én kívánom És óhajtom szüntelen; 
 Szárnyaidnak árnyékába Kívánkozva
 Vagyok jó reménységben.###4. vers

 Meghallgatsz fogadásomban Engem, 
 Uram, Nyújtván kegyességedet.
 Örökségüket megadod,
 És megáldod, Akik félik nevedet.###7. vers

 És aztán vígan éneklek Szent nevednek
 Mostan és mindörökké, 
 És amely fogadást tettem, 
 Megfizetem  Naponként őnékie.
<hr />##62. Zsoltár

###1. vers

 Az én lelkem szép csendesen
 Nyugszik csak az Úr Istenben, 
 Mert csak ő az én idvességem. 
 Ő nékem erős kőváram,
 Megtartóm és én oltalmam, 
 Minden gonosztól megment engem. ###4. vers

 Azért, szívem, reménységed 
 Csak az Úr Istenben vessed, 
 Élj csak az ő segedelmével! 
 Ő nekem magas kőszálam, 
 Oltalmam és erős bástyám, 
 Hogy soha ne tántorodjam el. ###5. vers

 Az Isten én idvességem,
 Erősségem, dicsőségem; 
 Bízzatok azért csak őbenne! 
 Előtte ti szíveteket, 
 Töltsétek ki lelketeket, 
 Ő legyen lelkünk hiedelme!###7. vers

 Ne bízzatok erőszakban, 
 Hamis ragadozástokban, 
 Mulandó dolgon ne kapjatok! 
 Ha sokasul ti kincsetek, 
 Ahhoz ne bízzék szívetek, 
 Mert nem állandó gazdagságtok. ###8. vers

 Az Isten egy szót szólt egyszer, 
 Melyet én hallottam kétszer: 
 Hogy nagy ereje vagyon néki. 
 A kegyesség, Uram, tied, 
 És te nyilván megfizeted, 
 Akinek dolga mint érdemli. 
<hr />##63. Zsoltár

###1. vers

 Isten, te vagy én Istenem, 
 Jó reggel kereslek tégedet, 
 Hozzád óhajtván, elepedett 
 Szomjúság miatt én lelkem. 
 Én testem hozzád áhítozik,
 Szomjúságban elhalt szintén 
 E puszta és száraz földön, 
 Hol semmi víz nem találtatik. ###2. vers

 Mert látni igen kívánja 
 A te nagy erős dicsőséged, 
 És isteni tiszteletedet 
 A te dicső templomodba’. 
 Mert nekem kedvesb életemnél 
 A te nagy kegyelmességed, 
 Melyért én ajakim téged 
 Dicsérjenek szép énekléssel. ###3. vers

 Magasztallak én tégedet 
 Életemnek minden rendiben, 
 Én kezeimet fölemelvén 
 Áldom te dicső nevedet. 
 Örül, mintha drága étkekkel 
 Jóllakott volna én szívem; 
 Szent Fölségedet dicsérem, 
 Éneklek rólad nagy örömmel. ###4. vers

 Rólad el nem felejtkezem, 
 Még ágyamban is emlegetlek, 
 És midőn reggel én fölkelek, 
 Csak terólad emlékezem. 
 Mert te énvelem sokszor jól től, 
 És megszabadítál engem, 
 Azért most is én életem 
 Szárnyaid árnyékában örül.
<hr />##64. Zsoltár

###1. vers

 Hallgasd meg, Uram, könyörgésem, 
 Tarts meg ellenségem ellen, 
 Aki reám dühödt szörnyen; 
 Félelmétől őrizz meg engem, 
 Mentsd meg életem!###2. vers

 Rejts engem el a gonoszoktól, 
 Akik reám fenekednek, 
 Csak gonoszra igyekeznek; 
 Tarts meg ő hamis tanácsuktól, 
 Háborgásuktól!###3. vers

 Akik nyelvüket élesítik,
 Mint öldöklő fegyvereket; 
 Mint a nyilat, beszédüket 
 Az ártatlan emberre lövik, 
 És azt megsértik. ###8. vers

 Őket az önnön gonosz nyelvek 
 Ejti a veszedelembe, 
 És kik ezt veszik eszükbe, 
 E dolgon igen megijednek 
 És elrémülnek. ###9. vers

 És nagy félelemmel mindenek
 Hirdetik az Isten dolgát, 
 Beszélik annak nagy voltát,
 Melyet innen eszükbe vesznek 
 És megértenek. ###10. vers

 De szíve igaz embereknek 
 Örvend az erős Istenben, 
 És az ő nagy kegyelmében. 
 Az igaz hívek örvendeznek,
 És dicsekednek. 
<hr />##65. Zsoltár

###1. vers

 A Sionnak hegyén, Úr Isten, 
 Tied a dicséret, :/: 
 Fogadást tésznek néked itten, 
 Tisztelvén tégedet, 
 Mert kérésüket a híveknek 
 Meghallod kegyesen, 
 Azért tehozzád az emberek 
 Jönnek mindenünnen. ###2. vers

 Rajtam a bűn elhatalmazék, 
 Terhelvén engemet, :/: 
 De nagy volta kegyességednek
 Eltörli vétkünket. 
 Boldog, akit te elválasztál, 
 Fogadván házadba, 
 Hogy előtted nagy buzgósággal 
 Járjon tornácodba.###3. vers

 Javaival a te házadnak 
 Megelégíttetünk, :/: 
 Szép dolgain te templomodnak 
 Gyönyörködik szívünk. 
 A te csuda igazságodból 
 Megfelelsz minekünk, 
 Hallgass meg, Isten, velünk tégy jól, 
 Ó, mi segedelmünk!###4. vers

 Mindenek csak tebenned bíznak 
 E földkerekségén, :/: 
 Akik széjjel messze lakoznak 
 A tengernek szélén. 
 Te mondhatatlan hatalmaddal
 A magas hegyeket 
 Körül fogod, mint egy abronccsal
 Erősítvén őket.###5. vers

 Tengeri habok nagy zúgását 
 Te megcsendesíted, :/: 
 A pogány nép zúgolódását
 Ottan elenyészted. 
 Nagy félelmükben elbágyadnak
 Mindenek e földön, 
 Nagy voltán a te csudáidnak, 
 Miknek számuk nincsen.###6. vers

 Te megvígasztalsz mindeneket 
 Reggel a napfénnyel, :/: 
 Bíztatsz minden élő rendeket
 Csillagokkal éjjel. 
 Áldásiddal meglátogatod 
 Az elszáradt földet, 
 Hasznos esőkkel meglágyítod
 Gazdagítván őtet.###7. vers

 A te kútaidból a vizek 
 Soha el nem fogynak, :/: 
 Hogy a szép földi vetemények 
 Szaporodhassanak. 
 A barázdákat megitatod 
 A szántóföldeken, 
 A vetést szép esővel áldod,
 Hogy bőven teremjen.###8. vers

 Megkoronázod az esztendőt 
 Nagy sok javaiddal, :/: 
 Lábaid nyoma kövérséget 
 Csepegtet nagy zsírral. 
 Lakóhelyei a pusztáknak 
 Folynak kövérséggel, 
 Hegyek és halmok vigadoznak
 Nagy bő termésekkel.###9. vers

 A szép sík mezők ékeskednek
 Sok baromcsordákkal; :/: 
 Villognak a szép szántóföldek 
 Sűrű gabonákkal. 
 A hegyoldalak, mezőföldek 
 Szép búzanövéssel, 
 Örvendeznek és énekelnek 
 Nagy gyönyörűséggel.
<hr />##66. Zsoltár

###1. vers

 Örvendj egész föld az Istennek, 
 És énekelj szép zengéssel! :/: 
 Nagy dicsőségét szent nevének
 Mindenek dicsérjék széjjel. 
 Mondjátok ezt az Úr Istennek:
 Csudálatosak dolgaid, 
 Erősséged nagy, hozzád esnek
 Hízelkedvén ellenségid.###2. vers

 A te isteni felségedet 
 E földön mindenek áldják, :/: 
 És dicsőséges szent nevedet 
 Énekléssel magasztalják. 
 Jertek, és ezt jól meglássátok,
 Minden jól ide figyelmezz: 
 Istennek mily csudálatosak 
 Dolgai az emberekhez. ###3. vers

 A tengert és a folyóvizet 
 Megszárasztja, hogy a népnek :/: 
 Lábuk szárazon által mehet, 
 Min szíveink örvendeznek. 
 Országa megmarad örökké, 
 Szeme lát minden népeket, 
 Akik feltámadnak ellene, 
 Előmenetük nem lehet.###4. vers

 Áldjátok a mi Istenünket
 E földön minden emberek, :/: 
 Dicsérjétek az ő szent nevét 
 Nagy zengéssel, minden népek. 
 Mert életünket ő megadá 
 Az ő nagy kegyességéből, 
 Lábainkat meggyámolítá, 
 Oltalmazván eleséstől. ###5. vers

 De minket igen megpróbálál 
 És megkesergetél, Isten. :/:
 Megolvasztál és megtisztítál,
 Mint ezüstöt, a nagy tűzben.
 Te minket, szegény szolgáidat 
 Adál ellenség tőriben, 
 Kik hevederrel tagjainkat 
 Megkötözék nagy erősen.###6. vers

 Mi fejünkre népet ültetél, 
 Mint a barmok, terhelteténk; :/: 
 Nagy árvizeket ránk eresztél, 
 Sebes tűzön általmenénk. 
 De te kihoztál, Uram, minket,
 Megenyhítél, megnyúgotál,
 Templomodban azért tégedet 
 Dicsérlek szép áldozattal. ###8. vers

 Jertek, halljátok, hadd beszéljem
 Tinéktek, istenfélőknek, :/:
 Amiket Isten tett énvélem, 
 Mily kegyesen tett lelkemnek!
 Hogy szájammal hozzá kiálték, 
 Ottan meghallgata engem, 
 Azért beszédével nyelvemnek
 Mindenkor őtet dicsérem. ###10. vers

 Légyen áldott a nagy Úr Isten 
 Az ő nagy kegyességéért, :/:
 Ki meghallgatott kérésemben, 
 És kegyelmesen hozzám tért!
<hr />##67. Zsoltár

###1. vers

 Úr Isten, áldj meg jóvoltodból 
 És kegyesen fordulj hozzánk, :/:
 Oltalmazz meg minden gonosztól, 
 Szent színedet fordítsd reánk, 
 Hogy e földön minden :/: 
 Megismerje szépen
 A te utadat, És a pogány népek 
 Téged tiszteljenek, Megtartójukat.###2. vers

 És akkoron dicsérnek téged, 
 Dicsérnek téged a népek, :/: 
 Nagy tisztességet tesznek néked. 
 A pogányok is örülnek, 
 Midőn mindeneket, :/: 
 És a pogány népet 
 Szent igazsággal Bírod és ítéled 
 És jóra vezérled Nagy hatalmaddal. ###3. vers

 Dicsérjen téged minden nemzet, 
 Úr Isten, téged dicsérjen! :/: 
 A föld teremjen bő gyümölcsöt,
 Áldjon meg minket az Isten! 
 Adja szent malasztját, :/: 
 Nyújtsa áldomását,
 És ő felségét Félje és rettegje 
 E föld kereksége, Mint ő Istenét. 
<hr />##68. Zsoltár

###1. vers

 Hogyha felindul az Isten, Elkergettetnek 
 szertelen Minden ő ellenségi. :/: 
 És elfutamodnak széjjel Ő haragos színe elől 
 Minden ő gyűlölői. Úgy elűzetnek hirtelen, :/: 
 Mint a füst semmivé leszen,
 Elvész minden ő dolgok; 
 Mint viasz olvad a tűztől, Úgy az ő 
 kemény színétől Elvesznek a gonoszok.###2. vers

 De az igazak mindnyájan Örvendeznek 
 nagy vígságban A kegyes Isten előtt; :/:
 És víg szívvel énekelnek, Hogy ő kevély 
 ellenségek Megszégyenült, elveszett.
 Nagy örömmel az Istennek,:/: 
 Énekeljetek nevének, Dicsérjétek, áldjátok; 
 Ki puszta földeken megyen, 
 Kinek neve erős Isten: Őtet magasztaljátok! ###3. vers

 Ő előtte vígadjatok, Mert ő az árváknak 
 atyjok, Kiket táplál kegyesen. :/: 
 Az özvegyeknek oltalma. Az ő isteni 
 hatalma, Lakván ő szentségében.
 Megáld egyes embereket:/: 
 Ád nékik szép cselédeket Háznép 
 tenyészésére; A foglyokat ő kimenti, 
 A pártütőket rekeszti Puszta és parlag földre. ###10. vers

 Ellenségidet megbírod, Köztük helyezvén 
 hajlékod Lakozol dicsőséggel. :/:
 Áldott legyen az Úr Isten, Ki velünk ily 
 nagy jól teszen, Látogat kegyességgel. 
 Isten a mi segedelmünk, :/: 
 Kegyesen lakozik velünk, 
 Őriz minket, népeit; Halál és élet kezében,
 Ő az erős, örök Isten, Megtartja ő híveit.###16. vers

 Énekeljetek Istennek, Ki lakója az 
 egeknek, Kiket teremtett régen. :/:
 Holott nagy hatalmával ül, Honnan szava 
 úgy megdördül, Hogy zeng és harsog 
 minden. Dicsérjétek nagy hatalmát, :/: 
 Ki felséges méltóságát Izráelen láttatja! 
 Kinek nagy erejét ott fönn, 
 Az égen és a felhőkön Senki sem tagadhatja. ###17. vers

 Nagy félelmetes az Isten 
 Az ő dicső szentségében! 
 Ki Izrael népének :/: 
 Erőt ád nagy kegyelmesen; 
 Azértan minden időben 
 Mitőlünk dícsértessék!
<hr />##69. Zsoltár

###1. vers

 Úr Isten, segíts és tarts meg engem, 
 Mert a vizek szinte lelkemig érnek,
 Közepén vagyok a sáros mélységnek, 
 Amelyben csaknem elsüllyed fejem! 
 Az árvizek összeütnek rajtam, 
 A kiáltás miatt torkom elrekedt, 
 Én szemeimben megfogyatkoztam,
 Midőn várom a te segedelmedet. ###2. vers

 Én hajam szálánál többen vagynak,
 Akik engemet ok nélkül gyűlölnek; 
 Én ellenségim szertelen erősek, 
 És engem eltörleni akarnak. 
 Noha semmit nem vettem senkitől,
 De mégis énnékem kell megfizetnem;
 Nincs, Uram, elrejtve színed elől 
 Én bolondságom és minden én vétkem. ###3. vers

 Seregek Ura, hatalmas Isten, 
 Aki vezérled a te seregedet! 
 Kik benned vetik ő reménységüket, 
 Ne hagyd miattam esni szégyenben!
 Izrael Ura, akik tebenned 
 Szívből bíznak, ne szégyenítsd meg őket, 
 Mert nagy szidalmat szenvedek érted,  
 A gyalázat elborítja színemet!###4. vers

 Mert idegennek rokonim tartnak, 
 Atyámfiai sem ismernek engem; 
 Szent templomodban gerjedez én szívem, 
 Megemészt nagy szerelme házadnak.
 És gyalázóid ő sok szidalmok
 Énrám esének, én pediglen sírtam, 
 És böjtöltem, de ők csak csúfoltak 
 Engemet, noha minden jót kívántam.###5. vers

 Bánat miatt én zsákba öltöztem, 
 De ők énrólam mesét költöttenek; 
 A kapun ülők és a részegesek 
 Csúf énekléssel nevetnek engem. 
 De én tehozzád nagy buzgó szívből, 
 Ó kegyes Isten, könyörgök naponkint; 
 Hallgass meg, Uram, kegyességedből, 
 És kegyelmezz meg te hűséged szerint!###6. vers

 Végy ki engemet e fertős sárból, 
 Hogy el ne süllyedjek, gyűlölőimtől
 Ments meg e nagy vizeknek örvényiből,
 Tarts meg ellenségim haragjától, 
 Hogy a mély víz engem el ne nyeljen,
 Se pedig felül rám ne boruljon; 
 Ne merüljek tengeri mélységben, 
 A kútnak szája engem be ne zárjon!###7. vers

 Úr Isten, nagy a te kegyességed,
 Hallgasd meg azért, amit tőled kérek:
 Irgalmas szemeid reám nézzenek, 
 Hadd láthassam nagy kegyelmességed! 
 Ne rejtsd el, Uram, kegyes orcádat 
 Szegény szolgádtól, mert szorongattattam; 
 Ne késsél, halld meg kiáltásomat, 
 Add meg kérésem, vigasztalj meg, Uram!
<hr />##70. Zsoltár

###1. vers

 Siess, ments meg, Uram Isten, 
 Mert benned bízom teljes szívvel, 
 Azért hamar légy segítséggel 
 Minden ellenségim ellen! 
 Akik törnek én életemre, 
 Mind megszégyeníttessenek;
 Kik nyavalyámon örülnek, 
 Térjenek meg nagy szégyenükre!###2. vers

 Nyomorult és szegény vagyok, 
 Tarts meg azért, ó én Istenem, 
 Mert csak te vagy én segedelmem: 
 Ne késsél, mert majd elfogyok! 
 Hogy azok benned örvendjenek,
 Kik segedelmedet várják 
 És magukat reád bízzák, 
 Ezt mondván: dicsőség Istennek! 
<hr />##71. Zsoltár

###1. vers

 Tebenned bízom, én Istenem, 
 Kérlek, oltalmazz meg, 
 Gyalázattól ments meg, 
 Hogy örök szégyenbe ne essem! 
 A te nagy jóvoltodból 
 Tarts meg minden gonosztól!###2. vers

 Hajtsd hozzám füled, tarts meg engem, 
 Nyújtsad segítséged, 
 Amint megígérted, 
 Hogy segítségül léssz énnékem; 
 Légy azért én kősziklám,
 És én erős kőváram! ###3. vers

 Ments ki a hamisnak kezéből,
 És annak markábul, 
 Aki él csalárdul; 
 Oltalmazz meg a kegyetlentől! 
 Benned bíztam, 
 Uramba’Gyermekségemtől fogva. ###4. vers

 Hogy származám anyám méhéből, 
 Legottan énnékem 
 Valál reménységem. 
 Anyám méhéből engem kivől, 
 Azért neked éneklek,
 És szüntelen dicsérlek. ###5. vers

 Engem csudának tartnak sokan, 
 De te vagy énnékem 
 Biztos menedékem. 
 Adj éneklést az én szájamban, 
 Hogy hirdessem nevedet,
 Áldjam dicsőségedet!###6. vers

 Ez én nyavalyás vén koromban, 
 Erőtlenségemben 
 Ne vess el, Úr Isten! 
 Ne hagyj el én sok nyavalyámban,
 Midőn szegény testemben 
 Semmi erősség nincsen!###10. vers

 Szüntelen hirdeti én nyelvem 
 Szent igazságodat 
 És nagy jóvoltodat. 
 Jótétid mindennap beszélem, 
 Sokságát nem titkolom, 
 Noha számát nem tudom. ###11. vers

 Az Úrnak erejére térek, 
 És ő nagy hatalmát, 
 Szemlélem jóvoltát. 
 Nagy igazságát az Istennek 
 Mindenkor emlegetem, 
 Soha el nem felejtem.###12. vers

 Gyermekségemtől fogva engem 
 Híven tanítottál 
 Csuda dolgaiddal. 
 És hogy immáron megvénhedtem, 
 És a hajam megőszül: 
 Légy most is segítségül! ###13. vers

 Míglen a te karod erejét
 Hirdetem mindennek, 
 Jövendő nemzetnek, 
 És igazságodnak hűségét, 
 Melyet lát nyilván minden 
 Magasztalom szüntelen.###14. vers

 Hozzád hasonló ki lehetne? 
 Engemet, Úr Isten, 
 Ejtél nagy ínségben. 
 De a föld mélységéből végre 
 Ismét kivonál engem, 
 És megadád életem.###15. vers

 Erősségemet öregbítéd, 
 És felmagasztalál, 
 Mélységből felhozál. 
 Hozzám tére, Uram, felséged, 
 Megvigasztala engem, 
 Midőn vala ínségem.###16. vers

 A te hűségedet, Úr Isten, 
 Hirdetem, éneklem, 
 Mindennek beszélem. 
 Dicsérlek lantnak zengésében, 
 Ó, szentek dicsősége, 
 Izráelnek szentsége!###17. vers

 Ajkaimmal vígan dicsérem
 A te hatalmadat 
 És nagy irgalmadat. 
 Lelkemet hozzád fölemelem: 
 Megtartád életemet, 
 Hogy dicsérjelek téged! 
<hr />##72. Zsoltár

###1. vers

 Uram, a te ítéletedet
 Adjad a királynak,:/:
 És igazságodnak értelmét A király fiának, 
 Hogy ő a te nagy seregedet Igazán ítélje, 
 És a te sok szegény népedet 
 Törvénnyel vezérlje.###6. vers

 Nagy alázatosan imádják 
 Őt minden királyok, :/: 
 Minden népek őtet szolgálják, És ő lészen urok, 
 Mert ő a szegényt megsegíti, Aki őtet hívja, 
 És a nyomorultat megmenti, 
 Kinek nincs gyámola.###7. vers

 A szűkölködőket megszánja
 Nagy kegyességében:/: 
 És a szegényt hozzá fogadja, Megőrizvén híven. 
 Megtartja erőszaktól őket,
 És a csalárdságtól; 
 Nagyra becsüli ő véröket, 
 Megmenti gonosztól. ###10. vers

 E földön minden nemzetségek 
 Őtetáldják vígan:/: 
 És szívük szerint dicsekednek E kegyes királyban. 
 A pogányok is így dicsérik: Dicsőség 
 Istennek, 
 Aki nagy csudát cselekeszik, 
 Ura Izráelnek.
<hr />##73. Zsoltár

###1. vers

 Bizonyára jó az Isten, 
 Híveihez kiváltképen, 
 Akik szívüket tisztán tartják,
 Az ő jóvoltát azok látják. 
 De én már csaknem elhajlék, 
 Úgy megtántorodék lábam, 
 Járásomban úgy megbotlám, 
 Hogy csaknem szörnyen ledűlék.###2. vers

 Mert bosszankodom e népre,
 Kinek nagy esztelensége, 
 Midőn látom, hogy a hitlenek
 Jó szerencsében, vígan élnek; 
 A halállal nem bajlódnak, 
 Semmi fájdalmat nem látnak, 
 És kövérek ő testükben,
 Élnek nagy jó egészségben. ###6. vers

 Szólanak végre: Úr Isten, 
 Látod-e ezt a mennyekben? 
 Mi nyavalyánkat megérted-e? 
 Keserűségünket szánod-e? 
 Ímé az istentelenek, 
 Látjátok, élnek örömben, 
 Amint kívánják szívükben, 
 Gazdagok, jó szerencsések.###7. vers

 Mit használ tehát énnékem, 
 Hogy tisztán tartom én szívem? 
 És micsoda hasznom van abban, 
 Hogy kezem mosom tisztaságban? 
 Ímé, mind hiába marad, 
 Hogy én így kesergettetem, 
 Ottan marad bűntetésem 
 Reggel mihelyen megvirrad. ###8. vers

 Csaknem én is ígyen szólék, 
 De látám, hogy nem jól esnék, 
 És ártalmas lenne azoknak, 
 Te fiaidnak kik mondatnak. 
 Azért jobban meggondolám, 
 Magamban meghányám-vetém, 
 De sokkal nehézbnek lelém, 
 Hogynem végét találhatnám.###9. vers

 Mígnem el-bémenék végre 
 Az Istennek szent helyére, 
 És végezetre vőm eszemben, 
 A gonoszok vége mi légyen. 
 Azt is jól megértém aztán, 
 Hogy őket te megbünteted, 
 Mert síkos földre helyezed, 
 És veted a pusztaságban.###10. vers

 Úgy, hogy csudálják mindenek, 
 Hogy ily hamar oda lesznek;
 Vesznek és esnek nagy ínségbe 
 Szégyenségbe és rettegésbe. 
 Minden ő gazdagságukat 
 Múlandó álommá teszed, 
 Melyből ember ha fölébred,
 A lelt jókban semmit nem lát.###12. vers

 De én mindig nálad vagyok, 
 És közeledben maradok, 
 Mert te megtartál jobb kezeddel, 
 Nagy ínségemben nem hagyál el. 
 Tanácsoddal vezérlj engem, 
 És igazgass ösvényedre, 
 Aztán végy fel dicsőségre, 
 Tégy ily kegyesen énvelem!###13. vers

 A mennyekben te vagy nekem 
 Csak egyedül én Istenem; 
 Ez egész földön senki nincsen, 
 Kit kívüled lelkem kedveljen. 
 Ha elfogy testem és lelkem, 
 Mégis vigasztalsz szívemben; 
 Egyéb részem nekem nincsen 
 Te náladnál, én Istenem!###14. vers

 Mert kik tőled eltávoznak, 
 Azok elvesznek, romlanak; 
 Elveszted azokat hirtelen, 
 Kik bíznak bálvány-istenekben. 
 Azért én néked ezt mondom: 
 Közelséged oly jó nékem, 
 Mert te vagy én menedékem, 
 És jótéted magasztalom!
<hr />##74. Zsoltár

###1. vers

 Miért vetsz minket így el, Úr Isten? 
 Mire haragszol mireánk örökre? 
 Míglen gerjed föl haragodnak tüze 
 Juhaidnak nyájára ily igen?###2. vers

 Emlékezzél meg te seregedről, 
 Melyet régenten magadnak szerzettél; 
 Felvett örökségedről emlékezzél, 
 A Sion hegyén lakóhelyedről!###3. vers

 Kelj föl, és végre jövel, Úr Isten: 
 Szent templomodat rútul összedönték, 
 Mindent elrontott benne az ellenség, 
 Pusztaságot tőn te szent helyeden!###4. vers

 Holott dícséreted hirdettetett,
 Most ellenségid ott ordítnak szörnyen,
 És a tenéked szenteltetett helyen, 
 Az ő zászlójuk fölemeltetett.###7. vers

 Te templomodat ők fölgyújtották,
 Szent helyedet megszentségteleníték; 
 Drága lakóhelyét te szent nevednek 
 Tövestől fogva mind elrontották.###8. vers

 Nosza hozzá, mondják ők magukban: 
 Pusztítsuk el őket nagy szörnyűséggel! 
 Az Istennek szentegyházait széjjel 
 Mind megégették e tartományban.###9. vers

 Már jeleit nem látjuk erődnek, 
 Immáron nincsen közöttünk próféta; 
 Nincs jövendőmondó, aki tudhatná, 
 Mint leszen vége e nagy veszélynek.###10. vers

 Ó, Úr Isten, ezt meddig engeded,
 Hogy ellenségink minket nevessenek? 
 Örökké hagyod-e gyűlölőidnek, 
 Hogy gyalázattal illessék neved?###11. vers

 Miért fordítod el kezeidet? 
 Jobb kezedet mit dugod kebeledben? 
 Vajha egyszer kinyújtanád ismétlen, 
 Mutatván nékünk segedelmedet!###12. vers

 De az Isten én királyom régen, 
 Aki engemet bírt és jól vezérlett, 
 Hatalmát jelentvén e világ előtt, 
 Hogy segedelmem ő mindenekben. ###13. vers

 Te választád kétfelé a tengert, 
 A sárkánynak te rontottad meg fejét; 
 A cethalaknak fejüket megtörted, 
 Nagy tagjuk széjjel a parton hevert.###14. vers

 Miket aztán eledelül küldél 
 A népeknek a nagy puszta helyekben; 
 Patakvizet és forrást csudaképpen 
 Az erős kősziklából eresztél.###15. vers

 Megszárasztád a folyóvizeket, 
 Tied a nap és tied az éjszaka; 
 Hogy a setétséget világosítsa, 
 Arra teremtéd a napnak fényét.###16. vers

 Te isteni nagy bölcsességeddel 
 Bizonyos határt vetettél a földnek, 
 És különbségét a nyártól a télnek 
 Elosztád hévséggel és hideggel. ###17. vers

 Emlékezzél meg, lásd meg e dolgot: 
 Ellenségid mint rútolnak, nevetnek; 
 A bolond népek veled csúfot űznek, 
 Szent neveden tesznek gyalázatot!###18. vers

 A te gerlice galambocskádat
 Ne hagyd a gonosz vadaknak megenni; 
 A szegényeket eszedből ne vesd ki, 
 Inkább kegyesen viseld gondjukat!###19. vers

 Emlékezzél meg szent kötésedről, 
 Mert az egész föld merő setétséggel 
 Eltölt, és rakva csalárd gonosz néppel, 
 Kik nyomorgatnak nagy kegyetlenül!###20. vers

 Ne engedd hátra térni szégyennel 
 A te nyomorult szegény szolgáidat; 
 Fordítsd hozzájuk te nagy jóvoltodat, Hogy 
 nevedet dicsérjék víg szívvel!
<hr />##75. Zsoltár

###1. vers

 Dicsérünk téged, Isten, 
 Dicséret légyen neked, 
 Mert a te dicső neved 
 Hozzánk közel jött híven, 
 Mi azért csudáidat, 
 Hirdetjük jó voltodat.###2. vers

 Ha időm lesz valaha, 
 Én igazán ítélek; 
 Ha tüstént elomlanék 
 A föld fundámentoma, 
 Én mégis ő oszlopát, 
 Jól állatnám gyámolát.###3. vers

 A bolondokat intem: 
 Ne bolondoskodjatok! 
 Akik pedig gonoszok, 
 Térjetek meg, úgy kértem! 
 Szarvat ne emeljetek, 
 Ily fenn ne beszéljetek!###4. vers

 Mert a tiszt és az erő 
 Nem a napkelet felől, 
 Sem a napenyészetről, 
 Sem nem a pusztából jő: 
 Minden az Istenen áll, 
 Ő aláz, ő magasztal. ###5. vers

 A pohár ő kezében, 
 Melyben vagyon vörös bor, 
 Mit ő teli tölt sokszor 
 Minden népnek e földön. 
 De végre a gonoszok 
 A söprejét megisszák.###6. vers

 Én örökké dicsérem 
 A Jákóbnak Istenét, 
 Hirdetem dicsőségét, 
 És szarvukat megszegem 
 Az istenteleneknek, 
 Hogy a jók felkeljenek. 
<hr />##76. Zsoltár

###1. vers

 Ismeretes az Úr Isten 
 A Júdában, és szent neve 
 Az Izráelnek földében; 
 Messze terjed dicsősége, 
 A Sálemben szép ő sátora, 
 A Sionon lakó hajléka. ###2. vers

 Ott meglátja minden ember, 
 Hogy isteni hatalmával 
 Megtörik íj, paizs, fegyver, 
 Hadat megállít azonnal. 
 Nagyobb felségednek ereje, 
 Hogynem az ellenség fegyvere. ###3. vers

 A bátor is levereték, 
 Reájuk mély álom esék; 
 Kiket vitézeknek véltek, 
 Lőn tudatlan az ő kezek; 
 Mihelyen feddésed hallatik, 
 Mind szekér, mint ló elaluszik.###4. vers

 Ki állhatna meg előtted, 
 Aki ily rettenetes vagy, 
 Midőn haragod felgerjed? 
 Mennybéli szentenciád nagy, 
 Melyet hallatsz az emberekkel, 
 A föld megrémül csendességgel. ###5. vers

 Midőn felkél az Úr Isten, 
 Tartván kemény ítéletit, 
 Hogy a szegényeket itten, 
 E földön megtartsa népit: 
 Dicséretedre fordul néked, 
 Ha a nép haragszik ellened. ###6. vers

 Még egyszer nyilván elveszted 
 E maradék dúlót-fúlót. 
 Jer, dicsérjük Istenünket,
 Megállván fogadástokat, 
 Kik mindenkor vagytok ővéle, 
 És el nem távoztok őtőle!
 2:1.###7. vers

 Adjatok szép ajándékot 
 E rettenetes Istennek, 
 Ki megtöri hatalmukat 
 A gonosz fejedelmeknek! 
 A nagy királyok itt e földen 
 Előtte lesznek rettegésben. 
<hr />##77. Zsoltár

###1. vers

 Az Istenhez az én szómat, :/:  
 Emelém kiáltásomat; 
 Hogy felkiálték hozzá, 
 Beszédem meghallgatá. 
 Mindennémű szükségemben :/: 
 Reménységem csak az Isten;
 Éjjel kezem feltartom, 
 Az égre hozzá nyújtom.###2. vers

 Lelkem nagy bánatba esett, :/: 
 Minden vigasztalást megvet, 
 Az Isten rettent engem, 
 Ha róla emlékezem. 
 Noha Istennek szívemben :/: 
 Panaszlok nagy ínségemben, 
 Lelkem mégsem találhat 
 Semmiben nyugodalmat. ###3. vers

 Szemeimet nyitva tartod, :/: 
 Aludni éjjel sem hagyod; 
 Erőmben úgy elfogyék, 
 Hogy egy szót sem szólhaték. 
 Gondolám a régi időt, :/: 
 És forgatám szemem előtt 
 Az elmúlt esztendőket, 
 Hányám és vetém őket. ###5. vers

 E harag mindenkor tart-é? :/: 
 Az Úr örökké elvet-é? 
 Nincsen-e őnekie 
 Én hozzám semmi kedve? 
 Elfogyott-é nagy kegyelme, :/: 
 És ő atyai szerelme? 
 És immáron hátra tért, 
 Amit nékünk megígért?###6. vers

 Teljességgel elfogyott-e :/: 
 Hozzánk való nagy szerelme? 
 Elaludt-e irgalma 
 Az ő nagy haragjába’? 
 Végre mondék: oda vagyon :/: 
 Az én életem immáron, 
 Isten megvonta kezét,
 Nem nyújtja segedelmét.###7. vers

 De meggondolám ismétlen, :/: 
 Miket míveltél régenten: 
 A te nagy csudáidat, 
 Miket sok ember látott. 
 Csudáidról gondolkodva, :/: 
 Miket láték dolgaidba’, 
 Elmélkedém erősen, 
 Végre szólék ekképen:###8. vers

 Ó, erős és kegyes Isten, :/:
 Szent vagy cselekedetidben, 
 És sehol senki nincsen 
 Hozzád hasonló Isten.
 Csuda, Isten, a te dolgod, :/: 
 Amint gyakran megmutatod, 
 Minden népek jól látják, 
 Nagy voltát hatalmadnak.###9. vers

 Népedet te kimentetted, :/: 
 Nagy ínségből kivetted, 
 Jákóbnak és Józsefnek 
 Nemzetét mindkettőnek. 
 Hogy a víz téged megláta, :/: 
 Ottan nagy félelme juta, 
 És a tenger mélysége 
 Legottan megrendüle.###10. vers

 A felhők esőt ejtének, :/: 
 És nagy menny dörgések lőnek, 
 A magas ég harsoga, 
 Széjjel minden csattoga. 
 Sűrű nyilak repülének, :/: 
 Sebes kőesők esének, 
 Oly villámlások lőnek, 
 Hogy az egész föld fénylék.###11. vers

 A föld megrendüle szörnyen, :/: 
 Útad lőn a nagy tengeren; 
 Általmenél a vízen, 
 Lábad nyoma még sincsen.
 A te szerelmes népedet :/: 
 Mint egy nyájat vezérletted, 
 Kihozád hatalmaddal 
 Mózes és Áron által.
<hr />##78. Zsoltár

###1. vers

 Hallgass én népem az én törvényemre,
 Füledet hajtsad az én beszédemre, 
 Amelyek az én szájamból származnak,
 Hogy jól megérthesd mivoltát azoknak,
 Mert én néked oly dolgot beszélek, 
 Mit titoknak tarthatnak mindenek.###2. vers

 Oly dolgot, amit a mi atyáinktól 
 Hallottunk, és megértettünk azoktól, 
 Nem azért, hogy csak mi megemlékeznénk, 
 De fiainknak is jól elbeszélnénk; 
 Hirdessük azért nagy dicsőségét,
 És az ő sok csudatéteményét! ###8. vers

 A pusztán a kősziklát meghasítá,
 És a vízzel, amely abból kifolya,
 Népét megitatá, és azon helybe,
 A kősziklából kútfejet ereszte, 
 Melyből bőséges forrás buzdula, 
 Mely, mint a patak, sebesen folya. ###27. vers

 Bátorsággal ő seregét kivivé, 
 Az ellenséget a tengerbe veszté;
 Mindenütt nyilván s szabadon menének, Míg 
 a szent föld határába érének, 
 Mind a nagy hegyig a dicsért földön, 
 Melyet erős jobb kezével megvőn.
<hr />##79. Zsoltár

###1. vers

 Öröködbe, Uram, pogányok jöttek, 
 És szent templomodat megfertőztették, 
 Jeruzsálem városát elrontották, 
 És széjjel nagy kőrakásokra hányták. 
 Szolgáidnak testek, :/: 
 Akik megölettek, Adattak a hollóknak; 
 Húsok te szentidnek Ételül vettetnek 
 A mezei vadaknak.###2. vers

 A városon nagy sok vért kiontának, 
 A sok vér, mint vizek, széjjel folyának; 
 Tőnek oly szörnyű nagy öldökléseket: 
 Nem lőn, ki eltemetné a testeket. 
 A mi szomszédságunk :/: 
 Csúfságot űz rajtunk; Akik körülünk laknak, 
 Minket nem becsülnek, Sőt csak megnevetnek,
 Csúfolnak és rútolnak.###3. vers

 Míg haragszol, Uram, reánk ekképpen? 
 Haragod míglen gerjedez ily igen? 
 Meddig terjeszted bosszúállásodat, 
 Mely minket, mint a sebes tűz, elfogyat? 
 Bosszúdat azokra, :/: 
 Ontsd a pogányokra, Kik téged nem tisztelnek! 
 Dűtsd az országokra, Hol nevedet soha 
 Nem tisztelik a népek!###4. vers

 Mert Jákóbot ők megették, elnyelték, 
 Az ő nemzetségét megemészték; 
 Minden házait földre lerontották, 
 Kietlen pusztaságra fordították. 
 Az atyák vétkéért, :/: 
 Ne büntess mindezért, Nagy haragod szűnjék meg! 
 Jövel, mi Istenünk, Mert igen 
 gyötretünk, És kegyelmesen tarts meg!###5. vers

 Tekintsd meg, Uram, kegyelmességedet, 
 A te szent nevedért segíts meg minket! 
 Szabadíts és tarts meg minket kegyesen,
 Bűneinket bocsásd meg szent nevedben! 
 Hogy ne nevettessünk, :/: 
 Kérdvén: hol Istenünk? Verd meg a pogány népet! 
 Vérét szolgáidnak, Mit ők kiontának, 
 Nékik el ne engedjed!###6. vers

 Jusson elődbe siralmuk azoknak, 
 Kik a rabságban óhajtnak és sírnak; 
 Siess, mentsd meg, hogy ők el ne vesszenek, 
 Kik immár halálra ítéltettenek! 
 Szomszédinknak épen :/: 
 Fizesd meg hétképen, Amit rajtunk míveltek! 
 Hogy téged, Úr Isten, Szidalmaztak szörnyen: 
 Fizesd meg őnékiek!###7. vers

 És mi úgy, mint te nyájad és sereged, 
 Hálákat adván, magasztaljuk neved; 
 Dícséretedet mindenkor hirdetjük, 
 És nemzetről-nemzetre kiterjesztjük.
<hr />##80. Zsoltár

###1. vers

 Hallgasd meg, Izráel pásztora 
 És Józsefnek vezérlő Ura, 
 Kit őrizsz, mint egy juhnyájat, :/: 
 Fordítsd hozzánk szent orcádat! 
 Aki ülsz a Kérubimon, 
 Jelenjél meg világoson!###3. vers

 Úr Isten, térj hozzánk ismétlen, 
 Őrizz meg minden gonosz ellen! 
 Nyújtsad világosságodat, :/:
 Fordítsad ránk irgalmadat, 
 Térítsd hozzánk szent orcádat,
 És semmi nekünk nem árthat!###4. vers

 Ó, Úr Isten, vajjon míg tartod 
 Mirajtunk a te nagy haragod? 
 Míg veted meg kérésünket? :/: 
 Könnyhullatást kenyér helyett 
 Adál nékünk, és itattál
 Minket nagy könnyhullatással. ###5. vers

 Te minket feddődésbe ejtél, 
 Szomszédinkkal nem becsültetél; 
 Az ellenségnek lőnk csúfja! :/: 
 Tarts meg, seregeknek Ura! 
 Világosítsd színed rajtunk, 
 És nem lesz semmi bántásunk!###6. vers

 A szőlőtövet Egyiptomból, 
 Elhozád szolgálat házából, 
 És a jó földbe plántálád, :/: 
 Honnan a népet kihajtád; 
 E tágas téren nagy messze 
 Ő gyökere kiterjede.###7. vers

 Ő széles árnyéka kiterjedt, 
 Béfödte a magas hegyeket, 
 Az ő vesszei magasak, :/: 
 Felnőttek, mint a cédrusfák, 
 Ágait mind a nagyvízig, 
 Kiterjeszté a tengerig.###8. vers

 Miért tördeléd el gyepűjét, 
 Hogy eresztél belé más népet, 
 Ki szőleit leszaggatá? :/: 
 Még gyökerét is kitúrá! 
 A vadak kinyüvék szörnyen! 
 Hogy engedéd ezt, Úr Isten?###9. vers

 Uram, ismétlen térj mihozzánk, 
 Mennyekből szemed fordítsd reánk, 
 És látogasd meg a szőlőt, :/: 
 Melyet jobb kezed ültetett, 
 Nézd meg a csemetét végre, 
 Kit szerzél dicsőségedre!###10. vers

 Tűzzel megint megégettetik, 
 Teljességgel elpusztíttatik 
 Haragodnak nagy tüzében. :/:
 Nyújtsd kezedet, ó Úr Isten, 
 Az emberre, kit kezeddel 
 Magadnak erősítettél.###11. vers

 És mi el nem térünk tetőled, 
 Csak életünket erősítsed, 
 És dicsérjük szent nevedet, :/:
 Úr Isten, vigasztalj minket! 
 Világosítsd színed rajtunk, 
 És mi nyilván megtartatunk. 
<hr />##81. Zsoltár

###1. vers

 Örvendezzetek Az erős Istennek! 
 Énekeljetek Dicséreteket, :/: 
 Szép énekeket Jákób Istenének! ###2. vers

 Szép dicséretet Néki mondjon minden! 
 Lantokban őtet És citerákban :/: 
 Dicsérjük vígan Néki zengedezvén!###3. vers

 Most ez új hóban(évben) Néki örvendezzünk 
 Trombitaszóban! Rendelt időnkben, :/: Víg 
 ünnepünkben Illik énekelnünk!###9. vers

 Hallgasd meg, népem, És közlöm tevéled Vádló 
 beszédem! Halld meg, Izráel, :/: Amit szám 
 beszél, És azt jól megértsed: ###10. vers

 Néked ne legyen Idegen istened, 
 De egyedül én! Csak engem tisztelj, :/: 
 Senki mást ne félj, Nevemet becsüljed!###11. vers

 Én vagyok neked Istened egyedül; 
 Ínségben téged Én megtartálak :/: 
 És kihozálak Egyiptom földébül. ###12. vers

 Tátsd föl csak szádat, És megtöltöm bőven; 
 Menten meglátod, Hogy nagy bőséggel :/: 
 Lesz az eledel Csudálatosképen.###13. vers

 De az én népem Engem nem hallgata, 
 Noha intettem Sűrű intéssel, :/: 
 De az Izráel Füleit bedugta. ###14. vers

 Min megbúsulék, És őket elhagyám, 
 Hogy bár menjenek Önnön kedvükre, :/: 
 És ösvényükre: Szabadon bocsátám. ###15. vers

 Ha népem szívvel Szót fogadott volna, 
 És ha Izráel Én útaimban :/: 
 És tanácsomban Járni akart volna, ###16. vers

 Én is legottan Az ő ellenségét
 Nagy hatalmamban Megvertem volna, :/: 
 Vetettem volna Rájok én kezemet. ###17. vers

 Ő ellenségét Néki adtam volna, 
 Jó szerencséjét Én őnékie :/: 
 Nagy sok időkre Terjesztettem volna. ###18. vers

 Búzát nékie Szépet adtam volna 
 Eledelére. És nagy bőséggel :/: 
 A kősziklából Mézet adtam volna. 
<hr />##82. Zsoltár

###1. vers

 Az Isten áll ő seregében, 
 A bírák gyülekezetében, 
 És köztük igazat ítél,
 És nékiek ígyen felel: 
 Míglen ítéltek ti ekképen :/:
 A törvény igazsága ellen, 
 Hogy személyét a hamisnak 
 Nézitek, kedvezvén annak?###2. vers

 Ítéljetek szegényt igazán, 
 És könyörüljetek az árván! 
 Ügyét a szegény embernek 
 Erőszaktól megmentsétek! 
 A nyomorultat a hamistól, :/: 
 Kiszabadítsátok markából, 
 Hogy a szegény erőt vegyen 
 A hatalmaskodó ellen!###3. vers

 De intésemet nem fogadják, 
 Sőtértetlenül megutálják. 
 Nagy setétségben mennek el, 
 Min a föld csak-nem süllyed el. 
 Ímé, én mondom, hogy ti vagytok, :/: 
 Kik isteneknek hívattattok, 
 És a magasságos Úrnak 
 Ti mondattok fiainak. ###4. vers

 De mindnyájan meg kell halnotok, 
 Mint egyebek, ti is kimúltok, 
 Végre ti mind oda lesztek, 
 Úgy mint egyéb fejedelmek. 
 Támadj fel azért, ó, Úr Isten, :/: 
 És ítélj meg mindent e földön, 
 Mert neked hatalmad vagyon 
 Minden népen a világon!
<hr />##83. Zsoltár

###1. vers

 Uram, ne hallgass ily igen, 
 Ne maradj e veszteglésben, 
 Ne nyugodjál, ó, erős Isten! 
 Mert dühösködő ellenségid 
 És minden gonosz gyűlölőid 
 Felemelték fejüket fennen.###2. vers

 Kiváltképen néped ellen
 Csalárd árultatásképen
 Sok álnok tanácsokat lelnek, 
 És akikre te gondot tartasz, 
 És rejtekhelyedben oltalmazsz, 
 Azok ellen összeesküsznek. ###3. vers

 Mondván: jertek, ím ezeket, 
 Veszessük el e nemzetet, 
 Töröljük őket el e földről; 
 Fogyasszuk el e népet szintén, 
 Hogy emlékezet se lehessen 
 Az Izráel népe nevéről!###9. vers

 Kergesd el forgó szeleddel, 
 Nagy rettegéssel ijeszd el, 
 Szélvésszel háborítsd meg őket!
 Ő orcájukat szégyenítsd meg, 
 Hadd ismerjenek tégedet meg, 
 És keressék te szent nevedet. ###10. vers

 Taszítsd őket nagy szégyenbe, 
 És ejtsd be nagy félelembe! 
 És megismerjék minden népek, 
 Hogy te az élő egy Isten vagy, 
 Akinek hatalma igen nagy, 
 Akit felségesnek neveznek. 
<hr />##84. Zsoltár

###1. vers

 Ó seregeknek Istene, 
 Mely kedves gyönyörűsége  
 A te szerelmes hajlékidnak! 
 Az én lelkem fohászkodik, :/: 
 Tornácodba kívánkozik. 
 Ó Istene a magasságnak! 
 Áhítozik testem, lelkem 
 Tehozzád, élő Istenem! ###2. vers

 A verébnek is van fészke, 
 És honjában költ a fecske. 
 Én királyom, Zebaoth Isten: 
 Hol vannak a te oltárid, :/:
 És te szentséges hajlékid, 
 Hol dícsértetel felségesen? 
 Bizony boldog az oly ember, 
 Ki téged házadban dicsér.###3. vers

 Ó, boldog az ember nyilván, 
 Aki a te útaidban
 Kíván járni szívvel-lélekkel! 
 Menvén a siralom völgyén, :/: 
 Ahol merő száraz minden, 
 Ott is ő nagy hiedelemmel 
 Kutakat ás és csatornát, 
 Melybe esővizet bocsát.###4. vers

 Mennek erőről erőre, 
 Segítségről segítségre, 
 Míg hozzád jutnak a Sionra. 
 Ó, erős Zebaoth Isten, :/: 
 Hajtsd füled hozzám kegyesen, 
 És figyelmezzél az én szómra! 
 Jákób Istene, nagy Isten,
 Hallgass meg én szükségemben!###5. vers

 Mi paizsunk, ó Úr Isten,
 Fölkentedre nézz kegyesen, 
 Mert jobb egy nap a te házadban, 
 Hogynem ezer nap egyebütt! :/: 
 Az Isten tornáca előtt
 Kapunálló lennék inkábblan,
 Hogynem mint sok időt éljek 
 Házukban a hitleneknek.###6. vers

 Mert minékünk fényes napunk
 Az Isten, és mi paizsunk, 
 Nagy dicsőséggel szeret minket.
 Azokkal kegyelmet tészen, :/: 
 Kik járnak a jó ösvényen: 
 Sok javaival áldja őket.
 Boldog az ember éltében, 
 Ki bízik az Úr Istenben.
<hr />##85. Zsoltár

###1. vers

 Nagy kegyesen től, Uram, földeddel, 
 Jákób nemzetivel a fogságban, 
 Kiket rabságból haza engedtél, 
 Megengedél nékik irgalmasan. 
 Megbocsátál, bűnüket elfedéd, 
 Ellenük haragodat enyhítéd.
 Uram, kegyesen végy hozzád minket,
 Vedd el rólunk nagy haragod tüzét!###2. vers

 Nemde mind örökké haragszol-é?
 Mind éltig nyújtod-é haragodat? 
 Népedet már meg nem enyhíted-é? 
 Hogy benned lelhessen vigasságot?
 És, noha nagyok a mi bűneink, 
 Mégis kegyelmed mutasd minékünk,
 És, noha tettünk sok gonoszságot, 
 De tőled kérünk irgalmasságot. ###3. vers

 Én meghallgatom, mit szól az Isten 
 Az ő népének és ő szentinek: 
 Békességet beszél kegyelmesen, 
 Hogy bolondságból ne vétkezzenek.
 Kik őtet félik, minden meghigyje, 
 Közel azokhoz ő segedelme; 
 Hogy dicsősége lakjék földünkben, 
 Minden ínséget rólunk elveszen.###4. vers

 Jóság hűséggel összebékélik, 
 Békesség, igazság egymást szépen 
 Csókolják, e földön nevekedik 
 A hit, látszik igazság az égen. 
 Mindennemű jót ád az Úr Isten, 
 És sok jó gyümölcs terem e földön. 
 Az igazság megyen ő előtte, 
 És ő járása tart mindörökké. 
<hr />##86. Zsoltár

###1. vers

 Hajtsd hozzám, Uram, füledet, :/: 
 És hallgasd meg kérésemet, 
 Mert igen szegény vagyok, 
 Az én szükségim nagyok. 
 Tartsd meg testemet, lelkemet, :/: 
 Tekintsd kegyes életemet, 
 Szolgádhoz térjen kedved, 
 Ki bízik csak tebenned!###2. vers

 Hozzád mindennap óhajtok, :/: 
 Nagy szükségemben kiáltok; 
 Te nagy irgalmad szerint 
 Kegyelmezz meg óránkint! 
 Szolgád lelkét vigasztald meg, :/: 
 Uram, kiáltásom halld meg, 
 Mert szívemet e végre 
 Emeltem fel az égre!###3. vers

 Uram, jókedvű s édes vagy, :/: 
 A te irgalmasságod nagy, 
 Minden emberhez pedig, 
 Ki hozzád esedezik. 
 Hallgasd meg azért kérésem, :/: 
 És nézd meg esedezésem; 
 Tekintvén kegyelmedre, 
 Figyelmezz beszédemre!###4. vers

 Nagy szükségemben óhajtok, :/: 
 Tehozzád szívből kiáltok, 
 És te engem meghallgatsz,
 Nyavalyámban el nem hagysz. 
 Ugyan nincs sehol több Isten, :/: 
 Ki hozzád hasonló légyen, 
 Nincsen több erős Isten, 
 Ki ily dolgot tehessen. ###5. vers

 E világon minden népek, :/:
 Kiket teremtél, eljőnek, 
 És imádnak tégedet, 
 Dicsőítik nevedet. 
 Mert te nagy és hatalmas vagy, :/: 
 Csudatételed sok és nagy; 
 Te vagy egyedül Isten, 
 Sehol Isten több nincsen. ###6. vers

 Vezess, Uram, útaidban, :/: 
 Hogy járjak igazságodban, 
 És csak arra hajtsd szívem, 
 Hogy szent nevedet féljem. 
 Néked, Uram, hálát adok, :/: 
 És teljes szívből vigadok, 
 Mindörökké nevednek 
 Dicséretet éneklek. ###7. vers

 Mert megkegyelmezél nékem, :/: 
 A pokolból kivőd lelkem; 
 Feltámasztál újonnan, 
 A mélységből kihozván. 
 Ímé, az istentelenek, :/: 
 Uram, reám dühödtenek, 
 Kik csak hatalmaskodnak, 
 Semmit reád nem adnak.###8. vers

 De te, irgalmas Úr Isten, :/: 
 Igaz vagy természetedben, 
 Jó, hív és engedelmes,
 Haragra késedelmes. 
 Tekints reám, kegyelmezz meg, :/: Uram, 
 szolgádat segítsd meg! 
 Szolgáló leányodnak 
 Fiát foglald magadnak!
<hr />##87. Zsoltár

###1. vers

 Az Úr Isten az ő lakó hajlékát
 Az ő szentséges hegyén helyezi, 
 És a Siont ő inkább szereti, 
 Hogynem Jákóbnak akármely sátorát.###5. vers

 Azért ott énekelnek szép éneket, 
 Mond az Isten, és itt örvendeznek, 
 Mert én, dicsőségére e helynek 
 Támasztok nagy-szép élő kútfejeket. 
<hr />##88. Zsoltár

###1. vers

 Úr Isten, én idvességem, 
 Éjjel-nappal kiáltok hozzád! 
 Könyörgésemet meghallgassad, 
 És tekintsd meg nagy ínségem! 
 Kegyesen hajtsd hozzám füledet, 
 Értsd meg én esedezésemet!###2. vers

 Az én lelkem nyavalyákkal 
 Teljességgel eláradt, eltölt: 
 Mint aki már a sírba készült, 
 És a pokolra alászáll, 
 Vagyok ahhoz szinte hasonló, 
 Akinek már kész a koporsó. ###3. vers

 Megfosztattam életemtől, 
 Mint akiket agyon vertenek, 
 Kik a halottak közt hevernek, 
 Kikről már nem emlékezel.
 Kik eltemettetvén feküsznek, 
 És te kezedből kiestenek. ###4. vers

 A koporsóba től engem, 
 Bévetél a setét mélységben, 
 Holott haragod nyom keményen; 
 Elborítád szegény fejem 
 Nagy árvizednek habjaival, 
 Mik rám rohannak nagy zúgással. ###5. vers

 Engem te megutáltatál, 
 És tőlem én ismerőimet 
 Elvitted, elhagytak engemet, 
 És a tömlöcbe taszítál, 
 Holott kemény fogságban vagyok, 
 Melyből ki nem szabadulhatok. ###9. vers

 Uram, miért vetsz el engem,
 Miért rejted el szemeidet? 
 Szegény vagyok, erőm elveszett, 
 Jaj, mely igen gyötrettetem! 
 Ez én régi nagy ínségemben 
 Előtted vagyok rettegésben. ###10. vers

 Nagy haragod reám borult. 
 Nagy rettegés engem körülvett, 
 És teljességgel elmerített, 
 Mint az árvíz, reám tódult. 
 Sanyargat engem minden dolog, 
 Valamely én körültem forog.
<hr />##89. Zsoltár

###1. vers

 Az Úrnak irgalmát örökké éneklem, :/: 
 És hűséges voltát mindenkor hirdetem, 
 Mert mondom, hogy megáll mindörökké irgalma, 
 Melyet úgy megépít, hogy megálljon mindenha, 
 És hogy mind az égig erősíted, 
 megtartod 
 Te szent igazságod és a te fogadásod.###3. vers

 Az egek hirdetik sok csudadolgodat, :/: 
 A szent gyülekezet te igazságodat, 
 Mert vajjon kicsoda volna ott fenn az égben, 
 Ki nagy hatalommal hozzád hasonló légyen? 
 Az erős angyalok seregében vagyon-e, 
 Ki e dicső Úrhoz hasonlatos lehetne? ###4. vers

 Igen rettenetes e fölséges Isten, :/:
 Őtet féli minden a szent gyűlésekben, 
 Ó, seregek Ura, minden enged tenéked, 
 Te nagy erős Isten, vajjon ki érne véled? 
 Tenálad lakozik a te nagy igazságod, 
 Soha el nem múlik a te igaz mondásod!###7. vers

 Boldog a nép, amely tenéked örvendez, :/: 
 Minden dolgát, Uram, ez viszi jó véghez. 
 Fényes orcád előtt ezek járnak merészen, 
 És a te nevedben örvendeznek szüntelen, 
 Mert nagy dicsőségre őket felmagasztalod,
 És jótéteményed rajtuk megszaporítod.###8. vers

 Te vagy ékessége az ő erejüknek, :/: 
 Minden hatalmukat te adtad nékiek. 
 A te kegyelmedből orcánkat fölemeljük, 
 Tetőled, Úr Isten, mi paizsunkat vettük, 
 És a mi királyunk a te fegyvered nélkül, 
 Ó, Izráel Ura, nem lehet segítségül!###20. vers

 Gondold szolgáidnak nagy gyalázatjukat, :/: 
 És hogy sok népeknek iszonyú szidalmát 
 Keblemben hordozom, kik tégedet bosszantnak, 
 Gyalázván homlokát fölkenett királyodnak. 
 Dicsőség tenéked és áldassál, Úr Isten, 
 Melyre minden néptől mondassék: Ámen, ámen! 
<hr />##90. Zsoltár

###1. vers

 Tebenned bíztunk eleitől fogva, 
 Uram, téged tartottunk hajlékunknak!
 Mikor még semmi hegyek nem voltanak,
 Hogy még sem ég, sem föld nem volt formálva,
 Te voltál és te vagy, erős Isten,
 És te megmaradsz minden időben.###2. vers

 Az embereket te meg hagyod halni,
 És ezt mondod az emberi nemzetnek:
 Légyetek porrá, kik porból lettetek!
 Mert ezer esztendő előtted annyi,
 Mint a tegnapnak ő elmúlása 
 És egy éjnek rövid vigyázása.###3. vers

 Kimúlni hagyod őket oly hirtelen,
 Mint az álom, mely elmúlik azontól,
 Mihelyt az ember felserken álmából,
 És mint a zöld füvecske a mezőben,
 Amely nagy hamarsággal elhervad,
 Reggel virágzik, estve megszárad.###4. vers

 Midőn, Uram, haragodban versz minket, 
 Ottan meghalunk és földre leesünk,
 A te kemény haragodtól rettegünk,
 Ha megtekinted mi nagy bűneinket
 Titkos vétkünket ha előhozod,
 És színed eleibe állítod.###5. vers

 Haragod miatt napja életünknek
 Menten elmúlik nagy hirtelenséggel,
 Mint a mondott szót elragadja a szél.
 A mi napink, miket nekünk engedtek,
 Mintegy hetven esztendei idő,
 Hogyha több, tehát nyolcvan esztendő.###6. vers

 És ha kedves volt is valamennyire,
 De többnyire volt munka és fájdalom;
 Elkél éltünknek minden ékessége,
 Elmúlik, mint az árnyék és az álom.
 De ki érti a te haragodat?
 Csak az, aki féli hatalmadat.###7. vers

 Taníts meg azért minket kegyelmesen,
 Hogy rövid voltát életünknek értsük,
 És eszességgel magunkat viseljük!
 Ó, Úr Isten, fordulj hozzánk ismétlen!
 Míg hagyod, hogy éltünk nyomorogjon?
 Könyörülj már a te szolgáidon!###8. vers

 Tölts bé minket reggel nagy irgalmaddal,
 Hogy jó kedvvel vigyük véghez éltünket, Ne 
 terheltessünk nyomorúságokkal!
 Vigasztalj minket és adj könnyebbséget,
 És haragodat fordítsd el rólunk,
 Mellyel régóta ostoroztatunk!###9. vers

 Szolgáidon láttassad dolgaidat,
 Dicsőségedet ezeknek fiain!
 Add értenünk felséges hatalmadat,
 Mi kegyes Urunk, ó, irgalmas Isten!
 Minden dolgunkat bírjad, forgassad,
 Kezeink munkáit igazgassad!
<hr />##91. Zsoltár

###1. vers

 Aki a felséges Úrnak 
 Lakozik oltalmában, :/: 
 És e nagy hatalmasságnak
 Nyúgoszik árnyékában, 
 Az ilyen nyilván mondhatja: 
 Isten az én kővárom, 
 Ő életemnek oltalma, 
 És csak őbenne bízom.###2. vers

 A vadásznak ő tőritől 
 Téged megment féltedben; :/: 
 A pusztító betegségtől 
 Megoltalmaz kegyesen; 
 Téged ő kedves szárnyával 
 Takargat és béfedez, 
 És az ő igazságával,
 Mint paizzsal, védelmez. ###4. vers

 Ha te mellőled egyfelől 
 Ezren is elesnének, :/: 
 És tízezren jobbkéz felől: 
 Mégis nem árthat néked, 
 Sőt megnézelled kedvedént 
 Őket szemeid előtt, 
 Mondván: ő érdemük szerént 
 Ez veszély rajtunk esett.###5. vers

 Azért egyedül Istenben 
 Vetem hiedelmemet, :/: 
 Aki ül a magas mennyben, 
 Abban vesd reménységed, 
 És semmi kár téged nem ér, 
 Sem nem esel veszélyben, 
 És minden gonosz hátra tér, 
 Házad felé sem mégyen. ###6. vers

 Mert az ő szent angyalinak 
 Megparancsolta nyilván, :/: 
 Hogy téged oltalmazzanak 
 Minden te útaidban. 
 Tégedet ezek nagy szépen 
 Ő kezükben hordoznak, 
 Hogy lábad meg ne üsd kőben, 
 Oly híven igazgatnak. ###7. vers

 Sárkányon és oroszlánon 
 Minden kár nélkül járhatsz, :/: 
 Oroszlánkölykön és kígyón 
 Lábaiddal tapodhatsz. 
 Mond Isten: őtet megtartom, 
 Mert engem szívből szeret; 
 Én őtet megoltalmazom, 
 Mert ismeri nevemet. ###8. vers

 Mihelyt hív könyörgésében, 
 Őtet menten segítem; :/: 
 Véle leszek ínségében,
 Melyből hamar kivészem; 
 És nagy dicsőségre őtet 
 Emelem, magasztalom, 
 És az én segedelmemet 
 Őneki megmutatom. 
<hr />##92. Zsoltár

###1. vers

 Ékes dolog dicsérni,
 Uram, Felségedet, 
 És a te nevedet
 Énekkel magasztalni. 
 Hogy ember áldja reggel 
 Te nagy jó voltodat, 
 És igazságodat 
 Dicsérje minden éjjel.###2. vers

 Lantban és hegedűben 
 És szép cimbalmokban, 
 Hangos citerákban, 
 Dicsértessél zengésben! 
 Dolgaidon örvendek, 
 Hatalmadat látván; 
 Kezednek csudáján 
 Örömömben éneklek. ###3. vers

 Sok és nagy csudálatos 
 Te cselekedeted,
 Mélység bölcsességed, 
 Beszéded drágalátos. 
 E dolgot az esztelen 
 Egy szálnyit sem érti, 
 És meg sem tekinti, 
 Hogy ez miképen légyen. ###4. vers

 Hogy a gonoszok nőnek, 
 Mint a fű a mezőn; 
 Virágoznak szépen 
 A sok istentelenek, 
 Hogy örökké essenek 
 A veszedelemben. 
 Te vagy örök Isten 
 Fölötte mindeneknek.###7. vers

 Virágoznak a hívek, 
 Mint a szép pálmafák, 
 És mint a cédrusfák, 
 Mik Libánonon nőnek. 
 És az Úr hajlékában 
 Ezek plántáltatnak, 
 Szépen virágoznak 
 Az Isten tornácában.###8. vers

 Ámbátor megőszülnek, 
 De mindazonáltal 
 Nagy szaporasággal 
 Szép gyümölcsöt teremnek, 
 Hogy igazságát híven 
 Mindenütt hirdessék 
 Az én Istenemnek, 
 Kiben hamisság nincsen. 
<hr />##93. Zsoltár

###1. vers

 Nagy hatalmával regnál az Isten, 
 Öltözvén felséges erejében.
 E föld kerekségét úgy helyezte, 
 Hogy mozdulása nem lesz nékie.###2. vers

 Királyi széked kezdettől megvolt, 
 Istenséged örökké országolt. 
 A folyóvizek erősen zúgnak, 
 A magas habok igen harsognak. ###3. vers

 És bár a tenger zúgjon erősen, 
 És a habok hánykódjanak fennen,
 De ők mind semmik az Isten ellen, 
 Mert ő hatalmasb a magas mennyben. ###4. vers

 Uram, megmarad a te mondásod, 
 Merő hűség a te tudományod, 
 Házadnak szentség ő ékessége, 
 Melynek örökké nem leszen vége. 
<hr />##94. Zsoltár

###1. vers

 Ó, erős bosszúálló Isten, 
 Ki bűnünkért büntetsz erősen: 
 Jelentsd meg már hatalmadat! 
 Mind e világnak bírája, 
 Támadj fel, add meg valóba' 
 A kevélyeknek jutalmát!###2. vers

 Míglen marad ez büntetetlen, 
 Míg fuvalkodnak föl kevélyen 
 A gonosz istentelenek? 
 Míg élnek ily vígassággal, 
 És az ő gonoszságukkal 
 Vajjon meddig dicsekednek? ###3. vers

 Uram, a te népedet rontják, 
 És örökséged sanyargatják
 Minden irgalmasság nélkül. 
 Özvegyet, árvát megölnek, 
 Szegényt, jövevényt elvesztnek; 
 Ezt mondják szentségtelenül: ###4. vers

 Az Isten e dolgot nem látja, 
 A Jákób Istene nem tudja, 
 Amiket mi szerzünk mostan. 
 Én csudálkozom rajtatok, 
 Hogy ily oktalanok vagytok! 
 Fontoljátok meg valóban: ###5. vers

 Aki a fület teremtette, 
 És a látó szemet szerzette, 
 Hogy ne látna, sem hallana? 
 A pogányok bűntetője 
 Titeket hogy ne büntetne: 
 Ki mást tanít, hogy ne tudna? ###6. vers

 Az Isten minden szívnek titkát, 
 Jól tudja minden gondolatját: 
 Semmirekellők, jól látja. 
 Boldog, akit te pirongatsz,
 És törvényedre tanítasz, 
 És kinek vagy oktatója.###7. vers

 Hogyha gonoszul lészen dolga, 
 És érkezik háborúsága, 
 Mindent elszenved csendesen, 
 Míglen az istentelennek 
 Vermet, koporsót készítnek, 
 Hol örömében vég lészen. ###8. vers

 Mert nem hagyja Isten ő népét, 
 El nem taszítja örökségét, 
 Sőt vagyon rájok nagy gondja. 
 És midőn ideje eljő,
 Mindent igazán ítél ő, 
 És a híveket megtartja. ###9. vers

 Ki ment meg a gonosztól engem? 
 És ki támad fel én mellettem 
 E gonosztévő nép ellen? 
 Ha Isten nem őrzött volna, 
 Már régen meghaltam volna, 
 És most feküdném a sírban. ###10. vers

 Midőn mondom: ím, el kell esnem, 
 Legottan megsegítesz engem 
 Te nagy irgalmasságoddal. 
 Mikor nagy bánatban volnék, 
 És szívemben kesergenék, 
 Megvígasztalál azonnal. ###11. vers

 Ítéletedhez hogy férhetne 
 Az istentelenek törvénye, 
 Kik jót hamisra fordítnak? 
 Nagy sereggel összegyűlnek,
 Hogy az igazat megöljék 
 És ártatlan vért ontsanak. ###12. vers

 De én csak az Istenben bízom,
 Ő énnékem erős kővárom, 
 És ezeket megbünteti.
 Az ő számtalan bűnükért, 
 És gonosztéteményükért 
 Az Isten őket elveszti. 
<hr />##95. Zsoltár

###1. vers

 Jertek, örvendjünk mindnyájan 
 Az Úrban, mi kősziklánkban! 
 Vígadozzunk szép énekekkel, 
 Menjünk színe eleiben, 
 És magasztaljuk kegyesen 
 Örvendetes dicséretekkel!###2. vers

 Mert hatalmas az Úr Isten, 
 És nagy király mindeneken, 
 Ő a fejedelmeknek ura. 
 Ez egész földnek mélységét 
 És a hegyeknek tetejét 
 Hatalmas kezébe foglalja. ###3. vers

 Övé a tenger, amelyet 
 Erős kezével teremtett, 
 A szárazt is ő szerzé szépen. 
 Az Úrnak, jer, imádkozzunk, 
 Néki térdet, fejet hajtsunk, 
 Aki minket teremtett bölcsen! ###4. vers

 Mert ő Istenünk és Urunk, 
 Mi pedig juhai vagyunk; 
 Ő legeltet minket mint nyáját. 
 Lágyítsátok szíveteket: 
 Hogy, ha hívand ma titeket, 
 Vajha meghallanátok szavát!
<hr />##96. Zsoltár

###1. vers

 Énekeljetek minden népek
 Új éneket az Úr Istennek! 
 E földön őnéki minden
 Dícséretet énekeljen, 
 Jóvoltát hirdesse mindennek.###2. vers

 A pogányok közt dicsőségét, 
 Hirdessétek jótéteményét! 
 Mert nagy és erős az Isten, 
 Hát inkább tisztelje minden, 
 Hogynem mint egyéb isteneket!###3. vers

 A pogányoknak sok istenük 
 Mind merő bálvány, ha megnézzük. 
 De Isten mennyet teremte, 
 Nagy hatalom jár előtte, 
 Minden dolgai felségesek.###4. vers

 Nagy dicsőségét látja minden 
 Ő tiszteletes szent helyében. 
 Jertek tehát minden népek, 
 Adjunk hálát az Istennek, 
 Mert nagy az ő dicsőségében!###5. vers

 Az Úrnak dicsőség adassék,
 És az ő neve dícsértessék! 
 Adjunk őneki hálákot, 
 Minden kedves ajándékot 
 Tornácaiban szent helyének!###6. vers

 Jer, menjünk az Úr eleiben 
 És imádjuk szentséges díszben! 
 Templomában szentségének 
 Tőle mindenek féljenek 
 Ez egész föld kerekségében.###7. vers

 Ne rejtsétek a pogányoktól, 
 Hogy e nagy Úr Isten országol!
 E földet megerősíti, 
 Megrendülni nem engedi, 
 Népét ítéli igazságból. ###8. vers

 Örvendjen az ég hangossággal, 
 A föld örüljön vigassággal, 
 A tenger zúgjon, a mező 
 Zengedezzen és a erdő
 Az Úr előtt nagy hál’adással!###9. vers

 Eljő az Isten törvényt tenni 
 És mind e földet megítélni! 
 És igazsággal e földet, 
 Tisztasággal a népeket 
 Ítéli: a jókat megmenti.
<hr />##97. Zsoltár

###1. vers

 Az Úr Isten regnál, 
 Ő az erős király, 
 Kin mind e föld örvendjen, 
 Minden sziget örüljön! 
 Felhő áll előtte, :/: 
 És homály körüle, 
 Ő törvényszékinek
 És ítéletinek Áll erős törvénye.###2. vers

 Tűz megyen előtte, 
 Mellyel ellensége 
 Szörnyen megégettetik,
 És hamuvá tétetik. 
 Hírük sem lesz soha, :/: 
 Az ő villámlása 
 Fénylik világoson 
 Ez egész világon, A föld fél, ha látja. ###3. vers

 Az Isten színének 
 Előtte a hegyek, 
 Mint viasz, elolvadnak, 
 Mert Ura e világnak. 
 Hirdetik az egek, :/: 
 Mindenféle népnek 
 Az ő igazságát 
 És dicső nagy voltát Az ő hatalmának.###4. vers

 Hát pironkodjanak, 
 Kik bálványt imádnak, 
 És tisztelnek képeket, 
 Mikre vetik szívüket! 
 Ti minden istenek, :/: 
 Őtet tiszteljétek,
 Állván széke előtt, 
 Kit a Sion hallott, És örült e hírnek.###6. vers

 Ti, Istent szeretők, 
 Gonoszt gyűlöljetek,
 Hogy részetek ne légyen 
 Hamis cselekedetben. 
 Mert az ő szolgáit, :/: 
 Megmenti híveit 
 A gonosz kezéből;
 Ő nagy erejéből Megtartja népeit. ###7. vers

 Szentihez világát, 
 Nyújtja nagy irgalmát; 
 Kik egyenes szívűek, 
 Tőle örömet nyernek. 
 Szent hívek, ez Úrban :/:
 Örvendjetek vígan, 
 És az ő szentségét, 
 Dicsőséges nevét Áldjátok mindnyájan!
<hr />##98. Zsoltár

###1. vers

 Énekeljetek új éneket 
 Az Úr Istennek örömmel, :/: 
 Mert nagy csudákat cselekedett 
 Karjának nagy erejével. 
 Mi velünk az ő üdvösségét 
 Kétség nélkül megérteté, 
 Szent igazságát, kegyességét 
 Minden népnek kijelenté.###2. vers

 Meggondolá irgalmasságát, 
 És kegyességét tekinté, :/: 
 És az ő nagy hűséges voltát 
 Az Izráelhez téríté. 
 A nekünk küldött üdvösséget 
 Ez egész földkerekségen 
 Nyilván meglátta minden nemzet. 
 Örvendjen néki hát minden!###3. vers

 Örvendjetek és vigadjatok, 
 Mondjatok szép zsoltárokat! :/: 
 Cimbalmokkal hangicsáljatok, 
 Zendítsetek citerákat! 
 A trombitákat fújjátok meg, 
 E király előtt zengjetek!
 Csendüljetek, zúduljatok meg 
 Tengeren-földön mindenek!###4. vers

 Az Úr előtt a folyóvizek 
 Örvendezzenek mindnyájan,  :/: 
 A magas hegyek az Istennek 
 Tapsoljanak víg voltukban! 
 Mert íme, eljő törvényt tenni, 
 Megítél e földön mindent, 
 Mind e világot jól rendeli, 
 A tiszta igazság szerint!
<hr />##99. Zsoltár

###1. vers

 Az Úr országol És regnál nagy jól, 
 A nép megrémül, Hogy ő ott fenn ül 
 A Kérubimon, Ki előtt nagyon 
 Félnek és rettegnek E földön mindenek.###2. vers

 Nagy az Úr Isten, Ő erejében. 
 A Sion hegyen Minden népeken 
 Vagyon hatalma, Minden őt áldja, 
 Mert nagy az ő neve És dicső szentsége.###3. vers

 Ez erős Úrnak, Mint jó királynak, 
 Nem kell hamisság, Csak az igazság. 
 Jó ítéletet A Jákóbbal tett,
 Kit ő igen szeret, Mint választott népet.###4. vers

 Istent áldjátok, Magasztaljátok; 
 Hajtsatok térdet Zsámolya előtt!
 Mert ő szentséges! Áron és Mózes, 
 Az ő szent papjai Könyörögtek neki.###5. vers

 És a Sámuel Könyörgésével 
 Istent keresé Nagy szükségébe’.
 És kérésükben Meghallá Isten, 
 Megadá nékiek, Amit tőle kértek.###6. vers

 Fönn a felhőben Oszlop képében 
 Őket vezérlé A puszta helybe’, 
 Kik ő törvényét És szent igéjét 
 Híven megőrizték, Frigyét kedvellették. ###7. vers

 Meghallád Isten Ő kérésükben, Hozzájuk 
 térél, És megengedél Kegyességedből. De 
 hogy bűnükből
 Ők ki nem térnének: Megbüntettetének. ###8. vers

 Áldjátok őtet, Mint Istenünket, 
 Térdet hajtsatok És imádjátok! 
 A Sion hegyén, Ő lakó helyén, 
 Dicsértetik itten, Mert szent az Úr Isten!
<hr />##100. Zsoltár

###1. vers

 E földön ti minden népek, 
 Az Istennek örvendjetek, 
 Előtte szép énekekkel 
 Szolgáljátok őt víg szívvel! ###2. vers

 Tudjátok, hogy ez az Isten,
 Ki minket teremtett bölcsen, 
 És mi vagyunk ő népei 
 És ő nyájának juhai.###3. vers

 Ő kapuin menjetek be, 
 Hálát adván szívetekbe’! 
 Jer, menjünk be tornácába, 
 Néki nagy hálákat adva!###4. vers

 Mert nagy az ő kegyessége,
 És megmarad mindörökre, 
 És ő hűsége mindenha 
 Megáll és el nem fogy soha.
<hr />##101. Zsoltár

###1. vers

 Mindennek előtte irgalmasságról, 
 Lészen éneklésem az igazságról, 
 És dicséretet mondok szüntelen 
 Néked Isten.###2. vers

 Okossággal járok minden utamban, 
 Vajjon mikor jössz már el, Isten, 
 hozzám?
 Hogy házamat híven vezérlhessem, 
 Igyekezem. ###3. vers

 Én semmi gonosz dolgot nem kedvelök, 
 De minden csalárdságot én gyűlölök; 
 Ezekre semmiképen nem vetem 
 Az én kezem. ###4. vers

 A hamis szívű távol menjen tőlem, 
 A gonosz emberhez nem lészen kedvem, 
 Nem jön a csalárd ember előmben
 Semmi helyen. ###5. vers

 Titkon ki ő feleit rágalmazza, 
 Nem lészen nálam annak maradása, 
 A fuvalkodó kevélyt előttem 
 Nem szenvedem. ###6. vers

 Szemeim inkább azokra nézzenek, 
 Akik e földön igazságban élnek, 
 Lakjanak nálam, és mint hű szolgák, 
 Szolgáljanak.###7. vers

 A csalárd ember soha nékem nem kell, 
 Én házamban annak nem adatik hely; 
 A hazudozó szemeim elül 
 Távol kerül.###8. vers

 Jó reggel kiirtom a gonoszokat, Eltörlöm 
 e földről a hamisakat, 
 Az Isten városát megtisztítom, 
 Tisztán tartom.
<hr />##102. Zsoltár

###1. vers

 Hallgasd meg, Uram, kérésem,
 Tekintsd meg esedezésem! 
 Beszédem jusson hozzád, 
 Ne rejtsd el tőlem orcád! 
 Hajtsd énhozzám te füledet, 
 Enyhítsd meg nagy ínségemet! 
 Midőn kiáltok, Úr Isten, 
 Siess, hallgass meg kegyesen!###2. vers

 Mert napjai életemnek 
 Oly hirtelen elkelének,
 Mint a füst és a pára, 
 És mint a tűzhely pora. 
 Minden csontom úgy elszáradt, 
 Szívem, mint a fű, elhervadt, 
 Úgy, hogy az én ételemet, 
 Elfelejtem kenyeremet.###3. vers

 Bőröm csontjaimhoz ragadt 
 Keserves siralmam miatt 
 Ez iszonyú ínségben. 
 Olyatén lettem szintén, 
 Mint pelikán a pusztában 
 Sír és kiáltozik árván; 
 Ollyá lettem, mint a bagoly, 
 Mely a kietlenben huhol.###4. vers

 Olyan vagyok árvaságban, 
 Mint a veréb eszterhában, 
 Amely egyedül maradt. 
 Ellenség reám támadt. 
 Gyaláznak engem naponként! 
 És kik bosszantnak óránként, 
 Ha kinek veszélyt kívánnak, 
 Példát énrólam formálnak.###5. vers

 Porhamu kenyerem nékem, 
 Melyet étel gyanánt észem;
 Italom könnyeimmel 
 Elegyítem, mint vízzel, 
 A te nagy haragod miatt, 
 Melynek tüze úgy fellobbant, 
 Hogy engemet fölemeltél, 
 Ismét a földhöz ütöttél. ###6. vers

 Az én időm úgy elmúlék, 
 Mint az árnyék, elenyészék; 
 Minden testem elasza, 
 Mint a lekaszált széna, 
 Amely meg nem éled többé; 
 De te megmaradsz örökké, 
 És a te emlékezeted, 
 Mindörökre megtart híred.###7. vers

 Azért kelj fel, ó, Úr Isten, 
 Haragod ne gerjedezzen! 
 Siont immáron szánd meg, 
 És néki kegyelmezz meg! 
 Mert már ím az idő eljött, 
 És amely már sokat késett, 
 Jelen vagyon az az óra, 
 Melyben dolga fordul jóra.###8. vers

 Hogy a te szolgáid végre 
 Összegyűlvén e szent helyre, 
 Szeressék köveit is, 
 Kedveljék még porát is. 
 És aztán a pogány népek, 
 Uram, nevedet rettegjék; 
 E földön minden királyok 
 Megvallják, hogy te vagy Urok.###9. vers

 Mert az Úr jól megépíté, 
 A Siont megékesíté, 
 Dicsőségét is itten 
 Megmutatá ismétlen. 
 Nyomorultak sok panaszát, 
 Meghallgatá nagy siralmát, 
 Kérésüket meg nem veté, 
 Sőt kegyesen megtekinté.###10. vers

 Ember ezt híven fölírja,
 Hogy megmaradjon mindenha, 
 Légyen emlékezete 
 Nemzetségről nemzetre, 
 Hogy a jövendő nemzetek, 
 Kik még e földre születnek, 
 A mennybéli Istent áldják,
 E dolgáért magasztalják:###11. vers

 Hogy alánéz onnan felül
 Az ő magas szent helyébül; 
 A mennyből alánézell, 
 E földre letekintell, 
 Hogy meghallja kérésüket, 
 A foglyoknak ínségüket, 
 És azokat ő megtartja, 
 Kiket ítéltek halálra.###12. vers

 Hogy szent neve az Istennek 
 A Sionban dícsértessék, 
 És a Jeruzsálembe’
 Áldassék dicsősége, 
 Midőn a népek seregben 
 Összegyűlnek e szent helyben, 
 A királyok is itt lesznek, 
 És szolgálnak az Istennek.###13. vers

 Leveré az én erőmet 
 Ez útban, és életemet 
 Megrövidíté, és én 
 Így szólék keservesen: 
 Ne hagyj elvesznem, Úr Isten, Életemnek 
 közepében! 
 Mert mindörökké megvannak 
 Esztendeid, el nem fogynak.###14. vers

 E földet te teremtetted, 
 És ekképpen helyheztetted; 
 Csak te kezed munkája 
 Az égnek alkotmánya. 
 De ezek mind elveszendők!
 Uram, te megmaradsz, de ők 
 Mint a ruha, mind elkopnak, 
 Szépségükben meg nem állnak.###15. vers

 És midőn, Uram, akarod, 
 Őket úgy elváltoztatod, 
 Mint az elviselt ruhát, 
 Amely tél-túl megszakadt. 
 Te vagy, aki régen valál,
 Voltod változás nélkül áll; 
 Te esztendeidnek vége
 Nem lészen soha örökre.###16. vers

 Azért a te szolgáidnak 
 Fiai megszaporodnak, 
 És megmaradnak végig, 
 Azaz örök időkig. 
 A néked szolgáló hívek 
 És minden ő nemzetségek 
 Megállnak és megmaradnak, 
 És örökké el nem fogynak.
<hr />##103. Zsoltár

###1. vers

 Áldjad, lelkem, Uradat, Istenedet, 
 Minden énbennem dícsérje szent nevét 
 És az ő mondhatatlan jóvoltát! 
 No, dícsérd lelkem és az Urat áldjad, 
 Feledékenységben el ne hallgassad 
 Ő jótéteményinek sok voltát.###2. vers

 Adj hálát néki, aki bűneidet 
 Megbocsátja, gyógyítja sérelmidet, 
 Kiment minden nagy bajodból híven, 
 És életedet veszélytől megmenti, 
 A halál veszedelmitől megőrzi: 
 Irgalmával megkoronáz szépen.###3. vers

 Aki lelkedet kegyesen táplálja,
 Ami kell szádnak, bőséggel megadja; 
 Mint a sast, megifjít és megújít. 
 És akik méltatlanságot szenvednek, 
 Tőle kegyesen azok megmentetnek, 
 Hozzájuk nyújtja az ő jókedvit.###4. vers

 Ő útait megmutatá Mózesnek, 
 Azonképen az Izráel népének 
 Megjelenté nagy csudadolgait. 
 Mert ő irgalmas, kegyes és kegyelmes, 
 Nagytűrhető, jó, hű és engedelmes, 
 Haraggal nem terheli szolgáit.###5. vers

 És hogyha bűnükkel ő megbántatik, 
 Néha kegyelme tőlünk megvonatik:
 De nem haragszik reánk örökké, 
 És nem mindenkor perel ő mivélünk, 
 Nem büntet a mi bűnünk szerint bennünk, 
 Oly hajlandó ő a kegyelemre.###6. vers

 Úgy felépíti azokhoz irgalmát, 
 Kik szeretik őt, félik ő hatalmát, 
 Mily magas a szép ég e föld felett. 
 Minden bűnünket mitőlünk oly messze 
 Ő elfordítja, szinte mint mely messze 
 A napkelettől a napenyészet.###7. vers

 Mint az atya fiaihoz kegyelmes, 
 Ő is azokhoz igen engedelmes, 
 Kik őt igazán félik, tisztelik, 
 Mert jól tudja, mily gyarló a mi voltunk, 
 És hogy mi oly romlott emberek vagyunk, 
 Mint a por, mely a széltől hintetik. ###8. vers

 Ember élete a fűhöz hasonló, 
 Felnő és zöldül, de hamar elmúló, 
 Mint a gyenge virág a sík mezőn, 
 Melyet mihelyt megfúval a meleg szél, 
 Elhull és hervad, ékessége elkél, 
 Ember nem tudja, hol volt, hova lőn. ###9. vers

 De az Úr kegyelme örökké megáll 
 Azokon, kik őt félik igazsággal, 
 És firól fira terjed irgalma 
 Azokon, kik megtartják ő kötésit, 
 Akik gyakran megemlítik törvényit, 
 És azok szerint járnak mindenha.###10. vers

 Az Úr a mennyben helyeztette székit, 
 Hol gyakorolja igaz ítéletit; 
 Ő országlása kihat mindenre. 
 Isten angyali, áldjátok az Urat, 
 Ti erős lelkek, kik ő akaratját 
 Megteszitek, járván ő kedvére! ###11. vers

 Dícsérjétek őt, minden ő seregi, 
 Kik a mennyekben szolgáltok őnéki 
 És cselekszitek szent akaratját! 
 Áldjátok az Urat, minden állatok, 
 És birodalmát fenn magasztaljátok, 
 Örökké áldjad lelkem az Urat!
<hr />##104. Zsoltár

###1. vers

 Áldjad lelkem az Urat és tisztöld, 
 Dicsőségével rakva menny és föld. 
 A te felséged Uram, nagy és erős, 
 A te ékességed nagy szép és fényös. 
 Te öltözeted ékes és tiszta, 
 Szép világosság származik róla. 
 Az egeket szélesen kiterjesztéd, 
 Mint egy kárpitot, úgy felékesítéd.###2. vers

 A vizet körüled, mint kamarát, 
 Jól megépítéd, mint szép palotát. 
 A felhőkön úgy jársz, mint egy szekéren, 
 A szelek szárnyukon hordoznak szépen. 
 Angyalidat sebes széllé teszed, 
 Száguldó postáidként kiküldöd; 
 Mennydörgés, tűzláng, villámlás előtted, 
 Mint kész szolgáid, úgy függnek tetőled.###3. vers

 A föld fundámentomát megvetéd, 
 Amelyre erősen helyeztetéd, 
 Hogy azon mindenkoron megállana, 
 És helyéből soha ki nem mozdulna. 
 Mely azelőtt a nagy mélységekben 
 Vízzel mint ruhával volt elfödvén; 
 Őrajta a nagy vizek felül folytak, 
 Kik a nagy hegyeken is felülmúltak.###4. vers

 De mihelyen te megfeddéd őköt, 
 Megfutamának feddésed előtt; 
 Hogy meghallák mennydörgését te 
 szódnak, A földről sietvén elszaladának. 
 A nagy hegyek fölemelkedének, 
 És a mély völgyek mind kitetszének; 
 Minden megtartja ő tulajdon helyét, 
 Melyet Felséged nékiek engedett.###5. vers

 Határát a nagy tenger megtartja, 
 Azt semmiképen átal nem hágja, 
 Hogy többé e fölemelkedett földek 
 Ő vize miatt el ne merüljenek. 
 A kútfejeket a szép völgyeken 
 Te Felséged rendelte nagy szépen;
 A patakok, mik innen kicsordulnak,
 A hegyek között zengedezve folynak.###6. vers

 Arra, hogy a mezőn járó barmok 
 És az erdőn lakó vadállatok 
 E vizekben és a szép kútfejekben 
 Igyanak és megújuljanak szépen. 
 E helyen ember hall ékes zengést, 
 Égi madaraktól szép éneklést, 
 Akik a hűvös, zöld ágakon ülnek, 
 És gyönyörűségesen énekelnek.###7. vers

 A nagy hegyeket te onnan felül 
 Megnedvesíted a magas égbül, 
 Hogy a te jó, bőséges kezeiddel 
 E földet bétöltsed szép gyümölcsökkel. 
 És a barmoknak szénát adsz bőven, 
 Miket teremtesz széjjel a réten, 
 És az ő munkájából az embernek, 
 Füvet és búzát adsz ö életének.###8. vers

 Vígasságra bort adsz az embernek, 
 És kenyért adsz, melytől erősödjék, 
 És olajt engedsz őnékie, 
 Hogy az ő színe szépen fényljék tőle. 
 Te megöntözöd az élő fákat, 
 És a szép növendék cédrusokat, 
 Miket a Libánon hegyen ültettél, 
 Megnedvesíted szép hasznos esőkkel.###10. vers

 A holdat helyeztetted az égre, 
 Hogy az esztendőt ossza részekre; 
 Tudja a fényes nap, hol kell lemenni, 
 És tudja útját oda vezérelni. 
 Te szerzetted a nagy setétséget,
 Hogy elválassza naptól az éjet, 
 És éjszaka az erdei sok vadak 
 Az ő barlangjukból előballagnak.###12. vers

 Az ember reggel fölkel idején, 
 És tiszti szerint munkára mégyen, 
 Szántóföldre, rétre, kertbe, szőllőben 
 És munkálkodik ott mind estéiglen. 
 Uram, mily nagy a te bölcsességed, 
 És bölcsességes cselekedeted! 
 Nagy dolgaidnak, Uram, nincsen száma, 
 Mikkel mind e föld kereksége rakva.
 2:1.###14. vers

 Minden állat, Uram, tereád néz, 
 Szemeit emelvén Felségedhez, 
 Eledelt adsz nékik ő idejükben. 
 Elődbe gyűlnek néked esedezvén. 
 És te mind megelégíted őket, 
 Ha megnyitod bőséges kezedet: 
 Nem leszen senkinek semmi 
 2:1.###15. vers

 De ha elrejted orcádat tőlek, 
 Megrettennek és ottan ledőlnek. 
 Ha lehelletit megvonszod azoknak, 
 Ottan elhullnak és porrá változnak. 
 De ha rájok lehellesz ismétlen,
 Legottan mind megélednek szépen,
 Mert tetőled ők megelevenednek, ###16. vers

 Az Úrnak légyen örök tisztesség, 
 És övé légyen minden dicsőség! 
 Örvend az Úr ő csuda dolgaiban, 
 Gyönyörködik ő minden munkáiban. 
 Tekintésétől a föld megrémül, 
 És az ő haragjától megrendül; 
 Reszketvén a nagy hegyek füstölögnek, 
 Hogyha az Úrtól ők megillettetnek.###17. vers

 Dícséretet az Úrnak éneklek, 
 Valamíg én e világon élek; 
 Az Úr Istent én egész életemben 
 Dícsérem és áldom szép éneklésben. 
 De viszontag azt kérem őtőle, 
 Hogy éneklésem jókedvvel vegye, 
 És aztán teljes szívből örvendezek, 
 Szép énekeket mondván szent nevének.
<hr />##105. Zsoltár

###1. vers

 Adjatok hálát az Istennek, 
 Imádkozzatok szent nevének! 
 Hirdessétek dícséretét :/: 
 És minden jótéteményét!
 Beszéljétek a nép előtt 
 Nagy csudáit, melyeket tött!###2. vers

 Néki vígan énekeljetek,
 Sok csuda dolgát dícsérjétek! 
 Magasztaljátok szent nevét, :/: 
 Kik szívből félitek őtet! 
 Örvendjen azoknak szívek, 
 Kik az Úrról emlékeznek!###3. vers

 Keressétek e kegyes Urat 
 És az ő színét és hatalmát! 
 Meggondoljátok dolgait, :/:
 Ne felejtsétek csudáit! 
 Ítéletit hirdessétek, 
 Melyek ő szájából jöttek!###23. vers

 Népét vígsággal ő kihozta, 
 Választott népét vígasztalta. 
 A pogányok tartományát, :/: 
 Ezeknek adta országát, 
 Mit kezükkel munkálkodván
 Szerzettek volt ez országban.###24. vers

 Ezt nékiek azért mívelte, 
 Hogy gondjuk légyen törvényére, 
 Hogy fogadják meg ő szavát, :/: 
 Megtartsák parancsolatát, 
 És örökké megőrizzék, 
 Melyért dícséret Istennek!
<hr />##106. Zsoltár

###1. vers

 Az Urat áldjátok, mert jó, 
 Irgalma örökkévaló! 
 Vajjon kicsoda mondhatná ki 
 Az ő nagy erős hatalmát? 
 Sok és nagy az ő dícséreti, 
 Melynek ki tudhatná számát?###2. vers

 Boldog, aki az Úr szavát, 
 Megőrzi parancsolatát. 
 Uram, énrólam emlékezz meg! Népedhez 
 való kedvedért, 
 Kérlek, engemet látogass meg 
 Üdvözítő szerelmedért!###3. vers

 Javaival hogy élhessek 
 Te választott híveidnek, 
 És hogy szívem örvendezhessen 
 Örömén a te népednek, 
 És örökséged örömében 
 A te népeddel örvendjek.###26. vers

 Az Úr felmagasztaltassék, 
 Istene az Izráelnek: 
 Dícsértessék az ő szent neve! 
 És hogy örökké úgy legyen, 
 Minden nép ígyen szóljon erre: 
 Az Úrnak dicsőség! Ámen.
<hr />##107. Zsoltár

###1. vers

 Dícsérjétek az Urat, 
 Mert nagy ő jóvolta, 
 És örökké megmarad 
 Az ő nagy irgalma. 
 Akik megváltattak 
 Ő általa kegyesen, 
 Kíntól megtartattak, 
 Őtet dícsérjék híven.###2. vers

 Kiket ő támadatról 
 És napenyészetről, 
 Dél felől és északról 
 Bégyűjte sok földről, 
 Kik a szörnyű pusztán 
 Idestova bujdostak, 
 Semmi várost ottan 
 Lakásra nem találtak.###3. vers

 Holott nekik nem vala 
 Ételük, italuk, 
 Min lelkük elbágyada, 
 Nagy bú szállott rájuk.
 Ez ő ínségükben
 Istenhez kiáltának, 
 Kitől nagy kegyesen 
 Megszabadíttatának.###4. vers

 És igaz úton őket 
 Nagy szépen hordozá, 
 Holott lelnének helyet, 
 Városra juttatá. 
 Ezek hát víg szívvel 
 Az Úr Istent dícsérjék, 
 Minden népnek széjjel 
 Nagy csudáit beszéljék.###5. vers

 Hogy a szomjú lelkeket 
 Megitatá vízzel, 
 És mind az éhezőket 
 Bétölté étellel, 
 Kik a nagy setétben
 Fogságban hevertenek, 
 Halálos ínségben 
 Nagy vasakat viseltek.###6. vers

 Mert az Isten igéit 
 Ők meg nem gondolák, 
 És az ő jótanácsit 
 Megveték, csúfolák, 
 Melyért ők keményen 
 Megostoroztatának, 
 Segedelmük nem lőn, 
 Midőn így kínlódnának.###7. vers

 De, hogy ő szükségükben 
 Kiálták az Urat, 
 Megmenté őket menten, 
 Viselvén gondjukat. 
 Ő nagy hatalmából 
 Fölbontá kötelüket, 
 Halál árnyékából 
 El-kibocsátá őket.###8. vers

 Ezek áldják az Istent, 
 Dícsérjék kegyelmit, 
 Minden nép közt naponként 
 Hirdessék csudáit! 
 Ő töri föl menten 
 Az erős, érc kapukat,
 Eltöri nagy könnyen 
 Az ő nagy, vas zárjukat.###9. vers

 A bolondok kínlódnak 
 Az ő bűnük miatt, 
 Az Isten haragjának
 Érzik bennük súlyát. 
 Sem étel, sem ital 
 Nem kell semmire nékik, 
 Mert a szörnyű halál 
 Szemük előtt forgódik.###10. vers

 Mihelyt ők kiáltának 
 A kegyes Istenhez,  
 Tőle megtartatának, 
 Lőn nekik kegyelmes. 
 Mihelyt ő egy szót szól, 
 Megjobbul az erőtlen, 
 A beteg meggyógyul, 
 Mert megmenti az Isten.###11. vers

 Ezek áldják az Istent, 
 Dícsérjék kegyelmit, 
 Minden nép közt óránként 
 Hirdessék csudáit. 
 Istennek szívükből 
 Áldozzanak hűséggel, 
 Csudatételiről 
 Énekeljenek széjjel.###12. vers

 Hajókon akik járnak 
 A széles tengeren, 
 Nagy veszélyben forognak, 
 Kereskedést űzvén, 
 Azok értik dolgát 
 És nagy hatalmát látják, 
 Számtalan csudáját 
 A mélységről gondolják.###13. vers

 Hogyha ő a szélnek szól, 
 Megindul legottan, 
 Nagy hirtelen felzúdul, 
 S habokat széjjel hány, 
 Melyek felütköznek 
 És az eget verdesik, 
 Ismétlen ledőlnek; 
 Rettegnek, akik nézik.###14. vers

 Széjjel úgy tántorognak, 
 Mint egy részeg ember, 
 Semmihez nem kaphatnak, 
 Mert széles a tenger. 
 De ha e veszélyben 
 Az Istenhez kiáltnak, 
 Megmenti kegyesen, 
 Hogy ne hánykolódjanak.###15. vers

 Jó időt támaszt ismét, 
 A tengert enyhíti, 
 Felemelt habok vizét 
 Szépen lefekteti. 
 Ott igen örvendnek 
 A tenger csöndességén,  
 Ha a partra értek, 
 Amit kívántak szintén.###16. vers

 Ezek áldják az Istent, 
 Dícsérjék kegyelmit, 
 Minden nép közt naponként 
 Hirdessék csudáit. 
 És dícsérjék őtet 
 A gyülekezetekben, 
 Magasztalják nevét 
 A vének seregében.###17. vers

 Ő a folyóvizeket 
 Szintén kiszárasztja, 
 A csurgó kútfejeket
 Szárazra fordítja. 
 A gyümölcsös földet 
 Meddő parlaggá teszi, 
 Mert itt sok bűnöket 
 Tettek, és azt bünteti.###18. vers

 Esőkkel nedvesíti 
 A száraz földeket, 
 Folyással ékesíti 
 A sovány helyeket. 
 És az ily földeket 
 Adja éhező népnek, 
 Hogy itt lakóhelyet 
 És várost építsenek.###19. vers

 E földet ők bevetik, 
 És szőlőt ültetnek, 
 És szép fű nevekedik, 
 Hasznára a népnek. 
 És őket megáldja, 
 Hogy szaporodhassanak, 
 És fogyatkozása 
 Ne legyen a csordáknak.###20. vers

 De elfogynak ismétlen, 
 És sanyargattatnak, 
 Elnyomatnak szertelen, 
 És szorongattatnak. 
 A fejedelmeket 
 Megvetettekké tészi, 
 A pusztában őket 
 Út nélkül széjjel viszi.###21. vers

 Kegyesen fölemeli 
 Ő a nyomorultat, 
 Cselédit kiterjeszti, 
 Mint a sereg nyájat. 
 A jók, kik ezt látják, 
 Örvendez az ő szívek; 
 De szájukat dugják, 
 Akik gonoszúl élnek.###22. vers

 Akiknek esze vagyon, 
 Megnézze ezeket, 
 És meglátja jó módon 
 Az Isten kegyelmét.
<hr />##108. Zsoltár

###1. vers

 Úr Isten, kész az én szívem, 
 És azon vagyon én lelkem, 
 Hogy tenéked énekeljen, 
 Dícséretet zengedezzen. 
 Nosza, lantok és citerák, :/: 
 Zendüljetek fel muzsikák, 
 Mert igyekezem jó reggelen 
 Így menni az Úr eleiben. ###2. vers

 Dícsérlek, Uram, tégedet 
 Minden nemzetségek előtt, 
 Tisztellek szép énekekkel 
 Minden nép előtt víg szívvel. 
 Mert a te kegyelmességed :/: 
 A széles égre kiterjed, 
 Felségednek szent igazsága 
 A felhőket mind felülmúlja.###7. vers

 Légy minekünk segítségül, 
 Őrizz meg ellenséginktül, 
 Mert az emberi segítség 
 Hiábavaló epedség. 
 Az Isten által minekünk :/: 
 Lészen erős győzedelmünk, 
 És megszabadít ő bennünket, 
 Megtapodja ellenségünket. 
<hr />##109. Zsoltár

###1. vers

 Ó, Úr Isten, én dicsőségem, 
 Ne hallgass, ne felejts el engem! 
 Mert rágalmaz az istentelen, 
 Száját reám tátotta szörnyen, 
 Hazugságot szól ellenem, 
 Nyelvével sérteget engem. ###2. vers

 Ok nélkül rólam gonoszt szólnak, 
 És nagy ellenségüknek tartnak; 
 Azért, hogy én őket szerettem,
 Kegyetlenül gyűlölnek engem; 
 Én csak Istenhez szüntelen
 Fohászkodtam ez ínségben.###13. vers

 Irgalmaddal biztatom lelkem,
 Szent nevedért őrizz meg engem, 
 Mert szegény szűkölködő vagyok, 
 Én szívemnek fájdalmi nagyok! 
 Ím el kell múlnom hirtelen, 
 Mint az árnyék a setétben.###15. vers

 Ez én nagy keserűségemben 
 Csúfolnak és gyaláznak szörnyen; 
 Fejüket rázzák, midőn látnak, 
 És engem gúnyolnak, bosszantnak. 
 Azért, Úr Isten, segíts meg, 
 Nagy kegyességedért tarts meg!###17. vers

 Az Úr Istent én az én számmal,
 Dícsérem szép énekmondással,
 Magasztalom őtet szüntelen, 
 Mert ő könyörül a szegényen, 
 És azok ellen megtartja, 
 Akik ítélik halálra. 
<hr />##110. Zsoltár

###1. vers

 Az Úr Isten monda az én Uramnak: 
 Ülj az én hatalmamnak jobbjára, 
 Míg ellenségidet, kik rád támadnak, 
 Zsámolyul vetem lábadnak alá.###2. vers

 Az Úr Sionból leküldi pálcádat 
 Birodalmadnak erősségére, 
 Ellenségid közt mutasd országlásod, 
 Uralkodjál a népnek közötte.###3. vers

 Dicsőségére a te szentségednek 
 A nép örvendez győzedelmeden. 
 Oly sok fiaid tenéked születnek,
 Mint a hajnali harmat a földön. ###4. vers

 Mert az Úr Isten megesküdt tenéked, 
 Melyet meg nem bán soha örökké, 
 Melkisédeknek rendi szerint (értsed) 
 Te vagy a főpap most és örökké. ###5. vers

 Az Úr, aki ül a te jobb kezeden, 
 Ha megharagszik egykor valóban, 
 A hatalmas királyokat erősen 
 Hatalmával megrontja legottan. ###6. vers

 A pogányokon ítéletit tartja, 
 Megtölti a földet holttestekkel, 
 Ellenségidnek fejüket megrontja, 
 Országa kihat e földre széjjel. ###7. vers

 Az úton iszik a tiszta patakból, 
 Melynek vize foly nagy harsogással, 
 Ennek okáért ő nagy hatalmából
 Emeli fejét nagy méltósággal. 
<hr />##111. Zsoltár

###1. vers

 Hálát adok, Uram, néked, 
 Teljes szívből áldlak téged 
 A hívek gyülekezetében; 
 Megvallom nagy dicsőséged 
 És hirdetem dícséreted
 Életemnek minden rendében.###2. vers

 Nagyok az Úrnak csudái, 
 És aki azt megtekinti, 
 Örvendez annak az ő szíve. 
 És az ő szent igazsága 
 És ő dicső méltósága 
 Megmarad mind örök időkre. ###3. vers

 Csuda dolgait az Isten 
 Szerzette emlékezetben 
 Kegyes és irgalmas kedvéből. 
 Azoknak ételt ád bőven, 
 Akik őtet félik híven; 
 Megemlékezik kötéséről. ###4. vers

 Népével nagy csudákat tett, 
 Hogy a pogányok örökét 
 Kezükbe adá őnékiek. 
 Merő hűség és tisztaság 
 És állhatatos igazság 
 Minden dolga az ő kezének. ###5. vers

 Igaz minden ő hagyása,
 Minden ő parancsolata, 
 Melyben semmi változás nincsen. 
 Az ő népét ő megmenté, 
 És ővélük kötést szerze, 
 Mely megmarad minden időben. ###6. vers

 Szent és dicső az ő neve, 
 És az Úrnak ő félelme 
 A jó bölcsességnek kezdete. 
 Ki megtartja ő törvényét, 
 És megőrzi szent Ígéjét, 
 Annak megmarad dícsérete. 
<hr />##112. Zsoltár

###1. vers

 Boldog az ember, ki az Istent 
 Féli, tiszteli szive szerént, 
 És az ő törvényét szereti. 
 Nagy lesz e földön ő nemzete, 
 Öregbül a hívek serege, 
 Mert az Úr megáldja és őrzi.###2. vers

 Gazdagsággal őtet meglátja, 
 Mellyel bővölködik ő háza, 
 Áll igazsága mindörökké. 
 A híveknek a sötétségben 
 Támaszt világot a jó Isten, 
 Hogy láttassék rajtuk kegyelme.
<hr />##113. Zsoltár

###1. vers

 Az Urat ti, ő szolgái, 
 Dícsérjétek, mert érdemli, 
 Áldjátok szent nevét mindnyájan! 
 Dícsértessék szent Felsége, 
 Most és örökkön örökké 
 Ő szent neve áldassék tisztán!###2. vers

 Napkelettől enyészetig 
 Áldassék neve mindvégig, 
 Mert az Úr Isten a mennyekben 
 Regnál minden pogányokon,
 Nagy dicső hatalma vagyon, 
 Mely felülhat a szép egeken. ###3. vers

 De ki volna hasonlatos 
 E mi hatalmas Urunkhoz, 
 Kinél felségesb sehol nincsen?
 Aki a mennyből alánéz 
 Mindenre, ami van és lesz 
 Itt e földön és fenn az égben. ###4. vers

 A szegényt porból felveszi, 
 És a sárból felemeli, 
 Állapotát felmagasztalván.
 Felülteti végezetre 
 A nagy fejedelmek közé 
 Az ő népe közt igazában. ###5. vers

 Az asszony szomorúságát 
 Ő magtalansága miatt 
 Nagy vígasságra megfordítja. 
 Gyermekek anyjává tészi, 
 Szép fiakkal körülvészi, 
 Házát gyümölccsel szaporítja. 
<hr />##114. Zsoltár

###1. vers

 Hogy Izráel kijött Egyiptomból, 
 Az idegen népnek országából, 
 Megtére Jákób háza.
 Júdát Isten magának szentelé, 
 Az Izráelt országul fölvevé, 
 Ő lőn nékie Ura.###2. vers

 A tenger ezt látván hátra álla, 
 A Jordán vize visszafordula, 
 Mind hátra sietének. 
 A hegyek szökdöstek, mint a kosok, 
 És a halmok, mint a juhbárányok, 
 Magasan szökdösének. ###3. vers

 Mi lelt téged tenger, mit térsz hátra?
 Mi lelt téged Jordán, ki űz vissza, 
 Hogy elszaladsz ily igen? 
 Mit szöktetek hegyek, mint báránykák, És ti 
 halmok, mint a kis juhocskák, Mért 
 szöktök ilyen fennen? ###4. vers

 Az Úrnak haragos színe előtt, 
 Jákób Istene haragja előtt 
 Mind e föld megrettenjen! 
 Ki a kősziklát tóvízzé teszi, 
 Forrásnak útját kőben repeszti 
 Hatalmas erejében. 
<hr />##115. Zsoltár

###1. vers

 Nem nekünk, Uram, nem nekünk 
 engedd, 
 Hanem adj nevednek dicsőséget, 
 A te nagy hűségedért! 
 Mit csúfolnának a pogány népek, 
 Mondván: hol vagyon az ő Istenek, 
 Ki megmentené őket.###2. vers

 De Istenünk ő nagy erejével, 
 Amit csak akar, mindent megmível
 Mind mennyen és e földön. 
 De sok bálványuk a pogányoknak 
 Aranyból, ezüstből csináltattak 
 Embereknek kezében.###3. vers

 Szájuk vagyon nékik, de nem szólnak, 
 Szemük vagyon, de semmit nem látnak:
 Nincs elevenség bennük. 
 Kezük vagyon, de semmit nem fognak, 
 Lábuk is vagyon, mégsem járhatnak, 
 Nem szólal az ő nyelvük.###5. vers

 De te, Izráel, Istenben bízzál, 
 És az Úr Istenhez ragaszkodjál: 
 Ő paizsod tenéked! 
 Áronnak háza, Istenben bízzál, 
 A nagy Úr Istenhez ragaszkodjál: 
 Ő megsegíthet téged!###6. vers

 Istenfélők, bízzatok Istenben, 
 Higyjetek az ő segedelmében, 
 Bízzatok e paizsba’! 
 Megemlít az Úr, mert szeret minket, 
 És Izráelhez nyújtja kegyelmét, 
 Áron házát megáldja. ###7. vers

 Ő megáldja a kicsinyt, a nagyot, 
 Kik őtet félik, mint ő Urokot, 
 És kik szolgálják őtet. 
 Az Úr titeket bőven megáldjon, 
 Sok áldásival megszaporítson, 
 És minden nemzedéket! ###8. vers

 Megáld a nagy Úr Isten titeket, 
 Ki teremté a mennyet és földet 
 Minden szép ékességgel. 
 Ő magának az eget megtartja, 
 Földet az emberfiaknak adja, 
 Hogy azt meglakják széjjel.
<hr />##116. Zsoltár

###1. vers

 Szeretem és áldom az Úr Istent, 
 Mert meghallgatá az én beszédemet, 
 Könyörgésemre hajtá kegyes fülét, 
 Melyért imádom őtet naponként.###2. vers

 Midőn a halál körülvőn engem 
 És csaknem szörnyű kötelibe ejte, 
 A pokol kínja engemet rettente, 
 Nagy volt bánatom és nagy sérelmem. ###3. vers

 Segítségül hívám az Úr nevét: 
 Lelkemet tartsd meg! – ottan megsegíte; 
 Az Úr igaz, hív, és nagy ő jó kedve,
 Ő megőrzi az együgyűeket. ###4. vers

 Nagy nyavalyámban mikor én valék, 
 Ottan megmenté nyomorult életem. 
 Légy csendességben te azért, én lelkem, 
 Látván kegyelmét szent felségének! ###5. vers

 Te megmentél a haláltól engem,
 Szemem sírástól, lábamat eséstül; 
 Az élők földén járok szünetlenül 
 A te színed előtt, én Istenem. ###6. vers

 Hittem Istenben, mikor így szólék, 
 Én szegény lelkem vala nagy ínségben, 
 És ezt mondám én csüggedezésemben, 
 Hogy hazugok már minden emberek. ###7. vers

 Mit adjak az Úrnak jótettiért? 
 A hálaadó pohárt én felveszem, 
 És az Úr jótéteményét hirdetem, 
 Szent nevét áldom segítségiért. ###8. vers

 Fogadásom az egész nép előtt 
 Hálaadással megadom nékie.
 A híveknek halála, minden higyje, 
 Drágalátos az Úr szeme előtt. ###9. vers

 Imádlak téged, Idvezítőmet, 
 Ki engem választál szegény szolgádnak; 
 Nékem, szolgáló leányod fiának, 
 Föloldozád minden kötelimet. ###10. vers

 Áldozom néked hálaadással, 
 Nevedet minden nép előtt hirdetem, 
 És fogadásom, mit előtted tettem, 
 Megállom minden előtt vígsággal.###11. vers

 A te házadnak ő pitvarában, 
 És egész Jeruzsálemben tisztellek.
 Vélem együtt az Urat dícsérjétek, 
 Alleluját mondjatok mindnyájan!
<hr />##117. Zsoltár

###1. vers

 Az Urat minden nemzetek, 
 Dícsérjétek minden népek, 
 Mert nagy az ő kegyessége, 
 Mit rajtunk megerősíte, 
 És igazsága mindenha 
 Áll és marad. Alleluja.
<hr />##118. Zsoltár

###1. vers

 Adjatok hálákat az Úrnak, 
 Mert nagy az ő kegyessége, 
 És nagy volta szent irgalmának 
 Megmarad most és örökre! 
 Izráel, bátorsággal mondjad, 
 Hogy megáll kegyelmessége; 
 Irgalmas voltáról azt valljad, 
 Hogy megmarad mindörökre!###2. vers

 Mondjad bízvást, Áronnak háza, 
 Hogy az Úrnak ő jókedve  
 És megmarad irgalmassága 
 Most és örökkön örökre. 
 Istenfélők, mondjátok mostan, 
 Hogy az Úrnak kegyessége 
 Megmarad ő teljes voltában 
 Ettől fogva mindörökre.###3. vers

 Az Úrhoz én nagy ínségemben 
 Könyörögvén felkiálték, 
 És meghallgata kérésemben, 
 Tőle segedelmet nyerék. 
 Az Úr Isten vagyon énvélem, 
 És tőlem másuvá nem tér, 
 Hát kitől kelljen nékem félnem, 
 Mit árthat nékem az ember?###4. vers

 Jelen vagyon velem az Isten 
 Köztük, kik engem segítnek; 
 Megvetem őket, félre nézvén, 
 Akik engemet gyűlölnek. 
 Sokkal jobb az Istenben bízni, 
 Hogynem valamely emberben; 
 Sokkal jobb benne reménykedni, 
 Hogynem a fejedelmekben.###5. vers

 Körülvettenek a pogányok, 
 De az Úr nevében bízom, 
 És oly jó reménységben vagyok, 
 Hogy őket mind eltaposom. 
 Mint a méhek, úgy körül vettek, 
 De őket elverem menten, 
 Velük együtt oda lesz nevek, 
 Mint aszú tövis a tűzben.###6. vers

 Köröskörül fogtak engemet 
 És kerengnek körülöttem,  
 De én reménylem Istenemet, 
 Hogy őket én mind elvesztem. 
 Te ellenség, énrám támadtál,
 És meg akartál ejteni, 
 De csak hiába munkálódtál, 
 Mert éltemet Isten őrzi. ###7. vers

 Az Úr énnékem erősségem, 
 És én őróla éneklek; 
 Csak ő énnékem segedelmem,
 És én őbenne reménylek. 
 A hívek vígan énekelnek 
 Az ő hajlékukban széjjel, 
 Mert jobb keze az Úr Istennek 
 Nagy erős dolgokat mível.###8. vers

 Az Úr megmutatja hatalmát,
 Jobb karját ha felemeli,
 És cselekedik nagy dolgokat, 
 Miket nyilván kell dícsérni. 
 Én ellenségim megértsétek, 
 Hogy az én dolgom ilyetén,
 Hogy én meg nem halok, de élek, 
 Az Úr dolgait hirdetvén. ###9. vers

 Az Úr megbüntete engemet, 
 És igen megostoroza, 
 De nem akará elvesztemet, 
 És a halálnak nem ada. 
 Nyissátok meg azért kapuit
 Az igazság templomának, 
 Hogy bemenvén, nagy dicsőségit 
 Dícsérhessem e nagy Úrnak.###10. vers

 Mert csak ez kapuja az Úrnak, 
 Min a hívek el-bémennek, 
 Mik felnyittatnak csak azoknak, 
 Kik igazságodban élnek. 
 Dícsérlek téged énekekben, 
 Hogy engemet megalázál, 
 És ismét felvevél kegyesen, 
 És engem megszabadítál.###11. vers

 E kő, amit a házépítők 
 Ítéltek megvetendőnek, 
 Az épületbe helyezteték, 
 Lőn feje a szegeletnek. 
 Ez pedig az Úr Istentől lett, 
 Aki ezt ígyen rendelte, 
 E dolognak szemeink előtt 
 Csudálatos hossza-vége. ###12. vers

 E jeles napot őmagának 
 Készítette az Úr Isten, 
 Azért e nap jelenvoltának,
 Vígadva minden örvendjen! 
 Kérlek, Uram, hogy megőrizzed 
 E te Sionodat mostan, 
 Bírjad és szerencséssé tégyed
 Mindennémű dolgaiban.###13. vers

 Áldott, aki az Úr nevében 
 Eljöve nagy dicsőséggel! 
 Áldunk, dícsérünk egyetemben 
 Az Úrnak háza népével!
 Adjatok hálát e nagy Úrnak, 
 Mert nagy az ő kegyessége, 
 És nagy volta szent irgalmának 
 Megmarad most és örökre! 
<hr />##119. Zsoltár

###1. vers

 Az oly emberek nyilván boldogok, 
 Kik igazsággal járnak életökben, 
 Isten törvényére vagyon gondjok, 
 És aszerint élnek minden időben,
 Szent bizonyságit akik megőrzik, 
 És az Istent szívök szerint keresik.###2. vers

 Boldogok azok is, mondom nyilván, 
 Akik hamisságot nem cselekesznek, 
 De mindenkor az Úr útaiban 
 Járnak és szent ártatlanságban élnek. 
 Meghagytad, hogy a te parancsodat, 
 Jól megőrizzük minden mondásodat.###3. vers

 Vajha én oly boldoggá lehetnék, 
 Hogy járhatnék a te szent útaidban 
 És engedhetnék szent törvényednek! 
 Ha parancsodat nézhetném valóban, 
 És azt szívemben bizonnyal hinném, 
 Hogy soha semmi szégyenbe nem esném!###4. vers

 Hálát adok néked teljes szívből, 
 Hogy megtanítasz te ítéletidre, 
 Melyek tiszták minden hiba nélkül! 
 Megtartom és gondom lesz törvényidre, De 
 kérlek téged, ó, én Istenem, 
 Hogy soha örökké ne hagyj el engem!###5. vers

 Beszéld meg, mit tégyenek az ifjak, 
 Hogy élhessenek ők feddhetetlenül? 
 Szent Igéd szerint útjukat szabják. 
 Én téged kerestelek szüntelenül; Kérlek, 
 Úr Isten, teljes szívemből: 
 Eltévelyednem ne hagyj törvényedtől. ###6. vers

 A te igédet rejtem szívemben, 
 Hogy semmi bűnnel ne bántsalak téged, De 
 megmaradjak te ösvényedben, Minden 
 dolgomban megtartom törvényed.
 Ó, áldott Isten, taníts engemet,
 Hogy igazán értsem rendelésedet!###7. vers

 Ítéletedet én ajakimmal, 
 És a te szádnak ő kegyes beszédét 
 Előszámlálom hálaadással, 
 Szent kötéseddel biztatom szívemet; 
 Bizonyságidon örvendez lelkem,
 Mik gazdagságnál kedvesebbek nékem. ###8. vers

 Szüntelen nékem gyönyörűségem 
 Vagyon csak a te parancsolatidban, 
 Te útaidat gyakran említem, 
 Hogy el ne essem valaha azokban. 
 Szent igazságodban minden kedvem, 
 És te ösvényed én el nem tévesztem.###9. vers

 Cselekedd ezt szolgáddal kegyesen, 
 Hogy én élhessek tovább e világban 
 És szent igédet megtartsam híven! 
 Én szemeimet nyisd meg világosan, 
 Hogy a te törvényed megtekintsem 
 És annak csudáit eszembe végyem!###10. vers

 Míglen én e földön járok-kelek, 
 Ne rejtsd el tőlem parancsolatidat, 
 Kívánság miatt mert elepedek, 
 Igen óhajtom szent igazságodat! 
 Ítéletedhez az én szívemben 
 Nagy kívánságom volt minden időben.###11. vers

 A kevélyeket, Uram, megrontod, 
 Átkozottak és büntetésre méltók, 
 Akik megvetik parancsolatod. 
 Forduljon el rólam ő gyalázatjok, 
 Kik csak azért gyalázzák szolgádat, 
 Hogy megőrzöm a te bizonyságidat.###12. vers

 A fejedelmek énreám törnek, 
 Ha összegyűlnek, de a te hű szolgád 
 Szentségét nézi  ítéletednek,
 Amely szívemnek igaz örömet ád. 
 Bizonyságid nékem vigasságim 
 És minden dolgomban tanácsadóim.###13. vers

 De lám, a porban hever életem, 
 Mintha vitetném majd a koporsóba; 
 Szent igéd szerint élessz meg engem! 
 Midőn útaimat előszámlálva 
 Felkiálték, te legott feleltél; 
 Rendelésidre taníts meg jókedvvel. ###14. vers

 Add értenem parancsolatidat, 
 Hogy elmélkedjem a te csudáidrul! 
 És elmémben foglalom azokat, 
 Szívem keserűség miatt kibuzdul! 
 Ígéreted szerint segíts engem, 
 Hogy tőled ismét megerősíttessem! ###15. vers

 A hamis útról, Uram, téríts el, 
 Törvényeidnek vezérelj útára, 
 Min ember járhat szép csendességgel! 
 Juttass kegyesen szent igazságodra! 
 Ítéletedet én elválasztom, 
 És igazságod szemem előtt tartom. ###16. vers

 Bizonyságidra hajtom szívemet, 
 És életemet a szerint rendelem. 
 Szégyenvallástól ments meg engemet! 
 Mivel most kitárod bennem én szívem, 
 Parancsolatidra lesz nagy gondom, 
 És víg örömmel azokat megfutom. ###17. vers

 Én Istenem, taníts útaidra, 
 Hogy szent törvényedre gondot viseljek, És 
 azokat megtartsam mindenha! 
 Adj értelmet, Uram, igazgass, kérlek, 
 Hogy törvényedet őrizzem híven, 
 És mindenkor megtartsam én szívemben. ###18. vers

 Vezess, hogy benned leljem örömöm, 
 Mutasd meg parancsolatid ösvényét, 
 Mert azokban igen gyönyörködöm! 
 Te rendelésedre hajtsad szívemet! 
 Szent bizonyságid végyem eszembe, 
 És ne hagyj esnem telhetetlenségbe! ###19. vers

 Fordítsad el az én szemeimet, 
 Hiábavalókat hogy ne nézzenek; 
 A te utadban éltess engemet! 
 Szolgáddal láttasd szent ígéretednek 
 Bétöltését, aki téged tisztel 
 És mindenkor fél alázatos szívvel. ###20. vers

 Végy el rólam minden gyalázatot, 
 Melytől én igen félek és rettegek! 
 Ítéleteid jók, és azokat 
 Én megtanulni igen örvendezek. 
 Gyönyörködik törvényedben szívem, 
 És igazságban éltess, Uram, engem!###21. vers

 Forduljon hozzám, Uram, kegyelmed, 
 És segedelmed adjad, hogy láthassam! 
 Ígéretedből vélem ezt tegyed, 
 Hogy szájukat azoknak bedughassam, 
 Akik engemet gyaláznak szörnyen, 
 Mert bízom a te szent ígéretedben!###22. vers

 Szent igaz igéd ne vedd el tőlem, 
 Hogy az mindenkor legyen az én számban! 
 A te beszéded én reménységem, 
 Te törvényedet szívemben foglalván. 
 És azt megtartom én minden módon,
 A szerint élvén most és mindenkoron. ###23. vers

 Szüntelen járok én nagy örömmel, 
 Mert parancsolataidat követem; 
 Szívem mindenkor azokra szemlél. 
 A királyok előtt bízvást beszélem 
 A te bizonyságidat, melyektől 
 Meg nem rettenek, nem félek szégyentől. ###24. vers

 Gyönyörködöm a te törvényedben, 
 Szent parancsolataidat szeretem 
 Mindenek felett egész éltemben. 
 Én kezeimet készen felemelem 
 A te kedves parancsolatidra, 
 És én azokról beszélek mindenha.###25. vers

 Gondold meg azt és jusson eszedbe, 
 Amit szolgádnak egyszer megígértél, 
 Jó reménységet adván szívembe!
 Minden ínségben vagyok bátor szívvel, 
 Mert szent beszéded bizony engemet 
 Megújít és megtartja életemet. ###26. vers

 A kevély népek csúfolnak engem
 És nevetnek, de nem gondolok vélek, 
 Hogy törvényedet azért megvetném, 
 De a te ítéletidre tekintek, 
 Melyeknek örök voltát jól tudom, 
 És magamat azokkal vigasztalom. ###27. vers

 És miként az istentelen népek, 
 Kik elszakadtak a te törvényedtől, 
 Gondolatimnak nagy bút szereznek: 
 Emlékezésem a te szerzésedről 
 Ének volt nékem nagy örömömben, 
 Bujdosásimnak minden ő helyökben. ###28. vers

 Sem éjjel, sem nappal meg nem szűnöm 
 A te nevedről gyakran emlékezni; 
 Szent parancsolatidat keresem, 
 Főképpen erre szoktam vágyakozni. 
 Minden előtt magamban elszántam, 
 Hogy a te törvényedet én megtartsam. ###29. vers

 Hiszem, te vagy az én örökségem, 
 Teljes erőmmel azért azon lészek, 
 Hogy a te igédet megőrizzem. 
 A te színed előtt szívből könyörgök: 
 Kegyelmezz meg, Úr Isten, énnekem, 
 Mert ígéreted megvigasztal engem! ###30. vers

 Jól meggondolom az én utamat, 
 Hogy a jó útról el ne tévelyedjem; 
 Arra vezérlem minden gondomat, 
 Bizonyságidra lábamat térítem. 
 Igen sietek, nem kések semmit, 
 Hogy megtarthassam szent parancsolatid. ###31. vers

 Megfosztottak az istentelenek, 
 Elpusztítának, de mindazonáltal 
 Törvényid tőlem nem felejtetnek.
 Még éjfélkor fölkelek vigassággal 
 És tégedet dicsérlek és áldlak
 Ítéletiért szent igazságodnak. ###32. vers

 Az oly népekhez adom magamat,
 Kik téged félnek és tereád néznek 
 És megtartják parancsolatidat. 
 Bőségével te kegyelmességednek 
 Teljes e világ, azért, én Uram, 
 Szent törvényedre tőled taníttassam! ###33. vers

 Íme, szegény szolgáddal sok jót től, 
 Szent ígéreted szerint megsegítél, 
 Min most is örvendek tiszta szívből. 
 Taníts és áldj engem jó értelemmel! 
 Engedd meg nékem ismeretedet, 
 Mert igaznak ismerem törvényedet. ###34. vers

 Minekelőtte megbűntettetném, 
 Az igaz utat elvétettem vala, 
 Most életem igédhez rendelem, 
 Szorgalmatossággal tekintek arra. 
 Uram, jókedvű vagy és irgalmas, 
 Azért szerzésedre engemet oktass. ###35. vers

 A kevélyek rólam hamisságot 
 Költnek, de én a te szent törvényedet, 
 Megőrizem parancsolatidat. 
 Kövér ő szívük és megkeményedett, 
 Én pedig a te szent törvényedben 
 Gyönyörködöm mind egész életemben. ###36. vers

 Jómra lett nékem, hogy megalázál, 
 Hogy megtanuljam a te törvényedet, 
 Min igyekezem nagy óhajtással. 
 Aranyt, ezüstöt és egyéb effélét, 
 Mit az emberek nagyra becsülnek, 
 Törvényedhez képest tartok semminek. ###37. vers

 Kezeiddel formáltál engemet, 
 Taníts meg azért parancsolatidra, 
 Hogy törvényidnek tudjam értelmét. 
 És ezen indulnak nagy vigasságra 
 Az istenfélők, látván e dolgot, 
 Hogy igédbe vetem bizodalmamat. ###38. vers

 Igaz vagy, Uram, ítéletidben, 
 Tudom, hogy senkit nem büntetsz méltatlan, 
 Engem is méltán büntetsz eképen. 
 Kérlek, cselekedjed ezt irgalmadban, 
 Hogy én megvigasztaltassam megint 
 Szolgádnak mondott ígéreted szerint! ###39. vers

 Nagy irgalmadat mutasd meg nekem, 
 Hogy éljek, mert csak a te törvényedbe’ 
 Vagyon minden én gyönyörűségem. 
 A kevélyek essenek szégyenségbe, 
 Kik engem hamis okkal terhelnek, 
 De én a te törvényedről beszélek. ###40. vers

 Térjenek hozzám mostan mindenek, 
 Kik téged félnek, törvényed tisztelik 
 És a te bizonyságidnak hisznek! 
 Tiszta én szívem, el sem tévelyedik, 
 De megtartja a parancsolatot, 
 Hogy ne valljak szégyent, se gyalázatot. ###41. vers

 Lelkem elfogy nagy kívánságában, 
 Midőn várom a te segedelmedet;
 Bízván igédnek fogadásában. 
 Ugyan elfárasztom az én szememet 
 Nagy várakozás miatt, így szólva: 
 Mikor vigasztalsz meg engem valóba’? ###42. vers

 Noha én csaknem hasonló vagyok 
 Füstön elaszott, megszáradt tömlőhöz, 
 Szerzésidre mégis gondot tartok. 
 Míglen kell várnom, mikor látsz ügyemhöz? 
 Míg halasztod el ítéletedet, 
 Ha bünteted meg ellenségeimet? ###43. vers

 A kevélyek, kik szent törvényedet 
 Megvetik, titkon nekem vermet ásnak,
 De ha tekintjük szent szerzésidet, 
 Parancsolatid mind jók és igazak. 
 Nagy méltatlanul kergetnek engem, 
 Tarts meg azért és légy én segedelmem! ###44. vers

 Csaknem elvesztének ők engemet, 
 És majd ugyan eltörlének e földről, 
 Mégsem hagyom el szent törvényedet, 
 Tartsd meg éltemet kegyelmességedből, 
 Hogy megtartsam Felséged kötésit, 
 És megőrizzem minden bizonyságit. ###45. vers

 Mindörökké, Uram, a te igéd 
 Megáll és megtart a magas mennyekben, 
 Azonképpen isteni hűséged 
 Megmarad örökre minden időben, 
 Mint az álló föld, mit te fundáltál, 
 Mely ő helyében mindenkoron megáll. ###46. vers

 Mind ma és mindörökké megállnak, 
 Amiket te rend szerint teremtettél, 
 És teneked mindenek szolgálnak. 
 Hogyha magamat a te törvényeddel 
 Nem vigasztaltam volna, már régen 
 Elvesztem volna én nagy ínségemben. ###47. vers

 Nem felejtem el szent törvényedet, 
 És gondot tartok parancsolatidra, 
 Mert te azokban éltetsz engemet.
 Tekints, Uram, kegyelmesen szolgádra! 
 Légy segítségem, mert tied vagyok, 
 És törvényidnek őrzésire vágyok. ###48. vers

 Istentelenek énreám titkon 
 Leselkednek és törnek életemre. 
 Én elmélkedem bizonyságidon, 
 És minden dolgot ha megnézek végre, 
 Látom, hogy mindenek elmúlandók, 
 De a te törvényid megmaradandók. ###49. vers

 Nagy szerelmem vagyon törvényedhez, 
 Melyről naponként örömest beszélek, 
 Mert ez nékem víg örömöt szerez; 
 Te parancsolatid bölcsebbé tésznek
 Engemet minden ellenségimnél, 
 Mert soha tőlem ők nem távoznak el. ###50. vers

 Tudósabb vagyok tanítóimnál, 
 Akiket már nagy bölcseknek tart minden, 
 Mert bizonyságod elmémben megáll. 
 Még a véneknél is bölcsebb vagyok én, 
 Mert te törvényed szem előtt tartom, 
 És elmémet attól el nem fordítom. ###51. vers

 Minden hamis utat elkerülök, 
 Lábam ne járjon a gonosz ösvényen; 
 Igéd megtartásának örülök, 
 Ítéletidet tekintem szüntelen. 
 Azoktól soha el nem távozom, 
 Kik által én tetőled taníttatom. ###52. vers

 A te beszéded ékes és drága,
 Még a méznél is édesebb én számban, 
 Kimondhatatlan gyönyörű volta. 
 Igédben van bölcsességem fundálván; 
 Bölcsességemet abban keresem, 
 A hamisságnak ösvényét gyűlölöm. ###53. vers

 Óránként fáklyám nékem szent igéd, 
 Mely világot tart nékem útaimban, 
 Hogy egyenesen járjam ösvényed, 
 Amelyen én járhatok bátorságban. 
 Megesküszöm és néked megállom, 
 Hogy igazságodnak jussát megtartom. ###54. vers

 Felette igen megnyomorodtam, 
 Enyhíts meg és végy fel engem ismétlen, 
 Amint nekem megígérted, Uram! 
 Az áldozat, mit szájam neked tészen, 
 Kérlek, hogy légyen kedves tenálad, 
 Ítéletedet én tudtomra adjad!###55. vers

 Oly nagy veszélyben forog életem, 
 Hogy tenyeremben hordozom lelkemet, 
 Szent törvényedet mégsem felejtem. 
 A hitlenek, kik gyalázzák nevedet, 
 Tőrt vetnek nékem mindenütt széjjel, 
 Szent szerzésidtől mégsem távozom el. ###56. vers

 Bizonyságidat örökül bírom, 
 És azokat tartom drága kincsemnek, 
 Azokban lesz minden vigasságom! 
 Szívemet hajtom a te törvényednek 
 Megtartására minden időben, 
 És azokat megőrzöm mindvégiglen. ###57. vers

 Ösztönösen gyűlölöm azokat, 
 Akik mindenkor kétfelé gondolnak,
 De szeretem én a te utadat, 
 És csak tégedet tartlak oltalmamnak. 
 Ígéretedben van reménységem, 
 A te szent igéd paizsom énnékem.###58. vers

 Gonosztevők, menjetek el tőlem, 
 Mert én azt mind meg akarom tartani, 
 Amit az Isten parancsol nekem!
 Igéd szerint siess engem táplálni, 
 Hogy élhessek, légy velem, Úr Isten, 
 Ne szégyenüljek meg reménységemben!###59. vers

 Légy gyámolom, adj jó békességet, 
 Úgy lészen kedves énnékem törvényed, 
 Abban keresem én örömömet! 
 Az olyakat te mind a földhöz vered,
 Kik elhajolnak igazságodtul 
 És járnak minden dolgukban álnokul. ###60. vers

 Gonoszakat te elvetsz a földről, 
 Mint a salakot vagy ércnek szemétjét. 
 Szent bizonyságid szeretem szívből! 
 Félelmében szívem előtted reszket! 
 Testem elepedt nagy rettegésbe’, 
 A te kemény ítéletedre nézve. ###61. vers

 Pörpatvar nincsen nékem kedvemre, 
 És igazságát megadom mindennek; 
 Ne adj azért azoknak kezekre, 
 Akik engemet szüntelen kergetnek! 
 Szolgádat minden jóra vezéreld, 
 És a kevélyek ellen védelmezzed!###62. vers

 Az én szemeim elfogyatkoztak, 
 Úgy nézik, várják te segedelmedet, 
 Óhajtják igazságát szavadnak, 
 Ne késsél, Uram, segíts meg engemet! 
 Szegény szolgáddal tégy kegyelmesen, 
 Taníts igédre, oktass törvényedben!###63. vers

 Szolgád vagyok, adj értelmet nekem, 
 Hogy érthessem a te bizonyságidat, 
 És jó értelmében gyönyörködjem!
 Ideje, Uram, hogy láttasd dolgodat, 
 Mert helye nincs már az igazságnak, 
 A te törvényid mind eltiportatnak. ###64. vers

 Azért a te szent tanításidat 
 Tiszta aranynál is inkább szeretem, 
 Mindennél feljebb tartom azokat, 
 Életemet én a szerint rendelem, 
 Mert igaznak tartom mindenképpen, 
 A hamis ösvényt gyűlölöm erősen. ###65. vers

 Rakvák bizonyságid nagy csudákkal, 
 Hogy azért megtarthassam én szívemben, 
 Azon igyekszem nagy buzgósággal. 
 A te igéd, ha kik veszik eszükbe, 
 Setét szíveket megvilágosít, 
 Együgyűeket bölcsességre tanít. ###66. vers

 Felfohászkodom gyakran én számmal, 
 Mert én azt nagy szívem szerint kívánom, 
 Hogy törvényedet értsem bizonnyal. 
 Tekints reám és könyörülj szolgádon! 
 Irgalmazz nékem, lám, nagy jókedved 
 Azokhoz, akik szeretik szent neved!###67. vers

 Szent igédben vezéreld utamat,
 És őrizz meg engem a hamisságtól, 
 Hogy az rajtam ne vegyen hatalmat; 
 Ments meg a népek nyomorgatásától, 
 Hogy törvényedet örömmel nézzem 
 És parancsolatidat megőrizzem. ###68. vers

 Világosítsd meg orcád szolgádon, 
 És taníts meg, hogy én jól meggondoljam, 
 Beszéded engem mire tanítson! 
 Könnyhullatásom szememből azértan
 Mint patak ömlik, mert hogy a népek 
 Becsületet nem tesznek törvényednek. ###69. vers

 Summa szerint, Uram, te igaz vagy 
 Mindennémű te cselekedetedbe’, 
 Ítéletednek igazsága nagy. 
 Te igazságod vehetik eszükbe, 
 Bizonyságidat akik megnézik,
 És parancsolatidat megőrizik. ###70. vers

 Megöl a bú nagy indulatomban, 
 Midőn tekintem a te szent igédet, 
 Hogy az ellenség csúfolja bátran, 
 És elfelejti minden beszédidet. 
 A te szent igéd igen szép tiszta, 
 Szolgád azért szereti és megtartja. ###71. vers

 Én kicsiny és megvettetett  vagyok, 
 De mégsem felejtem el törvényedet, 
 Sőt mindenütt arra gondot tartok. 
 Szent igazságidnak nem látják végét, 
 Mert mindörökké ők megmaradnak; 
 Törvényed törvénye az igazságnak. ###72. vers

 Én kergettetem, vagyok ínségben,
 De nem gondolván semmi nyavalyámmal, 
 Nagy örömöm van te törvényedben.
 Te igazságod mindörökké megáll, 
 Melyet jelents meg nekem kegyesen, 
 És bátorságos leszek életemben. ###73. vers

 Teljes szívből hozzád esedezem, 
 Uram, hallgass meg engem kegyelmesen, 
 Hogy rendelésidet megőrizzem! 
 Kérlek, szabadíts meg engem, Úr Isten,
 És legottan igyekezem azon, 
 Hogy bizonyságid megtartsam jó módon. ###74. vers

 Gyakorta reggel virradat előtt 
 Könyörgésemben tehozzád kiáltok, 
 Igédbe vetvén reménységemet.
 Előbb, hogynem elmennek a virrasztók, 
 Az én szemeim vigyáznak, néznek, 
 És a te szent igédről elmélkednek. ###75. vers

 Kegyességedért halld meg beszédem, 
 Tartsd meg életem a te jóvoltodból, 
 Hadd vidámuljon meg az én szívem, 
 Mert sok hitetlen nép énreám tódul,
 És engem szertelen sanyargatnak, 
 De a te törvényedtől távol vannak. ###76. vers

 De te énhozzám, Uram, közel vagy, 
 És te igédből tudom réges-régen: 
 Szent törvényednek igazsága nagy, 
 Te bizonyságid fundáltattak szépen. 
 Hogy örökké megmaradnak, tudom, 
 És jól értem, azért nyilván kimondom. ###77. vers

 Vedd eszedbe én nagy ínségemet, 
 Én nyavalyámból, Uram, szabadíts meg, 
 Mert nem felejtem el törvényedet! 
 Fogadd fel ügyemet és védelmezz meg, 
 Megtekintvén szent ígéretedet, 
 Éltess a te szent igéddel engemet! ###78. vers

 A gonoszoktól, minden meghiggye, 
 A segítség s üdvösség távol vagyon, 
 Mert ők nem néznek szent szerzésidre. 
 Szent irgalmasságod nagy mindenkoron! 
 Uram, tarts meg engemet, hogy éljek 
 Nagy igazságából ítéletednek. ###79. vers

 Bizonyságidat én nem hagyom el, 
 Noha énreám nagy sok népek törnek, 
 Kik gyűlölnek és kergetnek széjjel; 
 Ó, mily sérelmes ez az én szívemnek, 
 Hogy ellenségi az igazságnak  
 A te igéddel semmit nem gondolnak!###80. vers

 Törvényidet én igen szeretem, 
 És soha el nem távozom azoktól; 
 Kegyességedből tartsd meg életem! 
 Te igaz beszéded mindent felülmúl; 
 Szent ítéleti igazságodnak 
 Mostan és mindörökké megmaradnak. ###81. vers

 Űznek, kergetnek a fejedelmek, 
 Noha senkinek semmit nem vétettem; 
 Szent igédtől szívemben rettegek, 
 Ígéretedben örvendez én lelkem, 
 Mint aki talál nagy gazdag prédát, Avagy 
 mint aki nyer sok drága marhát. ###82. vers

 A hazugságot igen gyűlölöm,
 Semmit e földön inkább nem utálok, 
 De a te törvényedet szeretem,
 És igazságán oly igen vigadok, 
 Hogy meggondolván ítéletedet, 
 Naponként hétszer dicsérlek tégedet. ###83. vers

 Nagy békességük vagyon azoknak, 
 Kik szeretik a te szent törvényedet, 
 Semmi veszélyben el nem botolnak. 
 Várom, Uram, a te üdvösségedet! 
 Abban forgatom minden gondomat, 
 Hogy cselekedjem parancsolatidat.###84. vers

 Bizonyságidra gondot tart lelkem, 
 Mert én oly igen szeretem azokat, 
 És én csak azokban gyönyörködöm, 
 Rendelésidben gyakorlom magamat. 
 Előtted vagyon minden életem, 
 Nincsen elrejtve tőled én ösvényem. ###85. vers

 Zengő kiáltásom jusson hozzád, 
 És igazságodat adjad értenem, 
 Mint szent igédben te felfogadtad! 
 Jusson elődbe én esedezésem, 
 Szabadíts meg minden ínségemből,
 A te régen tett szent ígéretedből!###86. vers

 Ha én megtanulom szerzésedet, 
 Az én ajakimmal dicsérlek téged, 
 Hirdeti nyelvem te szent igédet, 
 Mert minden törvényed és ígéreted 
 Merő hűség és tiszta igazság, 
 Nem találtatik abban semmi hívság. ###87. vers

 Ments meg, Uram, engem kezeiddel, 
 Légy erősségem, segedelmem nékem, 
 Mert törvényedet szeretem szívvel! 
 Üdvözítésed várom, én Istenem, 
 Melyben vetettem reménységemet, 
 Mert igen kedvelem szent törvényedet. ###88. vers

 Éltét csak azért kívánja lelkem, 
 Hogy ő tégedet, Uram, dicsérhessen, 
 Ítéleted légyen segedelmem! 
 Mint elveszett juh bujdosom e földön. 
 Uram, keress meg engem, szolgádat, 
 Nem felejtem el parancsolatidat!
<hr />##120. Zsoltár

###1. vers

 Én az Úr Istenhez kiálték, 
 Mikoron nagy ínségben valék, 
 És be nem dugá az ő fülét. 
 Hallgasd meg Uram, kérésemet! 
 A népeknek hazug szájától, 
 Hamis nyelvek gyalázatjától,
 Életemet e veszélytől 
 Tartsd meg kegyelmességedből!
<hr />##121. Zsoltár

###1. vers

 Szemem a hegyekre vetem, 
 Onnan felül nékem 
 Minden segedelmem. 
 Isten az én reménységem, 
 Ki az eget formálta 
 És e földet alkotta. ###2. vers

 Lábad botlani nem hagyja, 
 És aki rád vigyáz, 
 Nem szunnyadozik az 
 Izráelnek vigyázója, 
 Mert az nem aluszik el, 
 De rájuk gondot visel.###3. vers

 Az Úr téged megőrizzen, 
 Kezet rád terjesztvén
 Árnyékkal befedjen! 
 Hogy a nap ő hévségében, 
 Néked ne ártson éjjel 
 A hold az ő fényével!###4. vers

 Az Úr őrizze örökké 
 Lelkedet esettől, 
 Mentse meg veszélytől! 
 Az Úr híven megőrizze 
 A te kimenésedet 
 És te bejövésedet!
<hr />##122. Zsoltár

###1. vers

 Örülök az én szívembe‘ 
 E kívánatos hírt hallván,:/: 
 Hogy mi bémégyünk ezután 
 Az Isten lakó helyébe, Jeruzsálem, 
 kapuidban:/: 
 Mi lábainkkal megállván.
 A Jeruzsálem jól megépült 
 Sok ékes épületekkel,:/:
 Holott szép polgári renddel 
 Mindenféle nemzet egybegyült.###3. vers

 Légyen te kőfalaidban 
 Csendesség és jó békesség,:/: 
 A község közt egyenesség; 
 Jó szerencse házaidban! 
 Az én atyámfiaiért:/: 
 És ott lakó feleimért 
 Adjon Isten jó békességet!
 Szentségiért én e helynek, :/: 
 Mely szerzetett az Istennek, 
 Minden jót kívánok tenéked!
<hr />##123. Zsoltár

###1. vers

 Tehozzád szemeimet, Úr Isten
 Emelem az égben! 
 Mint szolgának szemei nyitva vannak, 
 És az Úrra vigyáznak, 
 Mint szolgáló leány ő asszonyára 
 Tekint minden órába, 
 Úgy néznek szemeink az Istenre 
 És ő kegyelmére.###2. vers

 Kegyelmezz, Uram, kegyelmezz nékünk, 
 Mert nincs becsületünk! 
 Minden oly szertelenül gyaláz minket, 
 Melynél feljebb nem lehet.  
 Kevély népek minket szörnyen nevetnek, 
 Rajtunk csúfságot űznek; 
 Gyalázó szókkal úgy illettetünk, 
 Mikkel eltölt lelkünk. 
<hr />##124. Zsoltár

###1. vers

 Az Izráel ezt nyilván mondhatja: 
 Ha az Isten nem lett volna velünk, 
 Ha ő nem lesz vala segítségünk, 
 Midőn az embereknek soksága 
 Nagy kegyetlen támada ellenünk.###2. vers

 Elnyelnek vala ők elevenen, 
 Úgy reánk gerjedt vala haragjok. 
 Minket teljességgel a nagy habok 
 Vízzel elborítnak vala szörnyen, 
 Ránk omlanak vala nagy patakok. ###3. vers

 A nagy árvíz reánk rohan vala, 
 És elnyeli vala életünket. 
 Dícséret Istennek, hogy ő minket 
 Az ő foguktól megszabadíta, 
 Hogy ők meg ne ennének bennünket. ###4. vers

 Miképen elszalad a madárka
 A madarász tőriből, akképen
 Megszabadulánk, a tőrt elszegvén,
 Mert életünknek az Úr oltalma, 
 Ki mennyet, földet teremtett bölcsen. 
<hr />##125. Zsoltár

###1. vers

 Akik bíznak az Úr Istenben 
 Nagy hiedelemmel, 
 Azok nem vesznek el 
 Semminémű veszedelemben. 
 Mint a Sion hegye, megállnak, 
 Nem ingadoznak.###2. vers

 És mint a nagy Jeruzsálemet 
 Hegyek körülvették 
 És nagy kerítések, 
 Akképen Isten az ő népét 
 És ő híveit körülveszi,
 És megőrizi. ###3. vers

 Mert az övéit ő nem hagyja  
 A hamis kezében 
 És semmi ínségben, 
 Hogy ki-ki önmagát megóvja, 
 Hogy a hitlen népekkel egybe 
 Ne essék bűnbe. ###4. vers

 Jelen van a jószívűekkel, 
 De a hitleneket 
 És ő ösvényüket 
 Elhagyja a gonosztévőkkel. 
 Ő híveinek békességet, 
 Ád csendességet. 
<hr />##126. Zsoltár

###1. vers

 Mikor a Siont az Isten 
 Fogságból kihozá híven, 
 Úgy mentünk, mint egy álomban, 
 Víg nevetés volt szájunkban. 
 Dicsekedtünk a mi nyelvünkkel, :/: 
 És énekeltünk nagy örömmel; 
 A pogány közt minden mondta:
 Ez nyilván az Isten dolga.###2. vers

 Az Úr  mutatá hatalmát, 
 Mivelünk tőn nagy csudákat,
 Azért őt dícsérjük itten, 
 Örvendezzünk szíveinkben! 
 Hozd ki, Úr Isten, a többit is, :/: 
 Vesd végét ő fogságuknak is, 
 Mint az erős zúgó széllel 
 Mind e föld megszárad széjjel. ###3. vers

 Akik nagy könnyhullatással 
 Magot vetnek nagy bánattal, 
 Aratáskor azok széjjel 
 Aratnak majd víg örömmel. 
 Sírva mennek ki a vetésre, :/: 
 A magot hintik keseregve, 
 De a jó kévéket aztán 
 Béhordják nagy vígasságban. 
<hr />##127. Zsoltár

###1. vers

 Hogyha ember házat épít 
 Isten segedelme nélkül, 
 Ott a munka hiába kél. 
 Ha Isten nem őrzi népét 
 És a várost meg nem óvja, 
 Az őrzőknek semmi haszna. ###2. vers

 Hiába keltek fel reggel, 
 Nagy későn feküdni menvén, 
 Alig esztek a kenyérben, 
 Mit kerestek verejtékkel, 
 Holott kit az Isten szeret, 
 Annak könnyen ád eleget. ###3. vers

 Akinek gyermeki vannak, 
 Szép ajándékkal láttatik, 
 Mely az Istentől adatik. 
 Kedves áldása az Úrnak: 
 Láthatja ő magzatait, 
 Önnön méhének gyümölcsit. ###4. vers

 Ó, mely drága adományok, 
 Hogy az ily apró gyermekek 
 Ékesen felnevelkednek, 
 És ők szintén olyaténok, 
 Mint nyilak a jó kézívben, 
 Az erős vitéz kezében.###5. vers

 Nyilván boldognak mondatik,
 Ki bővölködik azokkal, 
 Rakva ő tegze nyilakkal. 
 Szégyen ő rajtuk nem esik, 
 Ha ellenség a kapuban 
 Beidézi szóváltásban.
<hr />##128. Zsoltár

###1. vers

 Boldog az ember nyilván, 
 Ki az Istent féli, 
 Ő útaiban járván, 
 Ösvényit kedveli. 
 Mert magadat táplálod 
 Kezed munkájával, 
 Isten megáldja dolgod,
 Lát jó állapottal.###2. vers

 Házadban feleséged, 
 Mint a szőlővessző, 
 Szép gyümölcsöt hoz néked, 
 Ha eljő az idő. 
 Meglátod gyermekidet 
 Te asztalod körül, 
 Renddel, mint olajvesszőt, 
 Kikben szíved örül. ###3. vers

 Ez igen szép ajándék, 
 Mit az Isten enged 
 Az őbenne hívőknek, 
 Akiket ő szeret. 
 És végre te meglátod 
 Fiadnak fiait, 
 A Sionnak csudálod 
 Nagy szép békességit. 
<hr />##129. Zsoltár

###1. vers

 Én ifjúságomtól fogva engem 
 Sanyargattak, mondhatja az Izráel, 
 Régtől fogván sok bút tettek nékem, 
 Mégsem fogyathattak el teljességgel.###2. vers

 Széjjel-keresztül az én hátamat 
 Megszántották és megszaggatták szörnyen, 
 Vontanak rajtam nagy barázdákat, 
 Úgy hogy testemben semmi ép tag nincsen. ###3. vers

 De az igazságnak jó Istene 
 Elszaggatá az ellenség kötelét; 
 Kik irígykednek Sion hegyére, 
 Nagy szégyenség térítse hátra őket!###4. vers

 Mint a hitvány fű, olyak legyenek, 
 Amely szokott nőni az eszterhákon, 
 Elszáradnak, mielőtt kinőnek, 
 Amelyben nincsen sehol semmi haszon. ###5. vers

 Min az arató nem talál annyit, 
 Hogy egy marokkal valót arathatna, 
 Nemhogy köthetne valami kévét, 
 Amit az ember ölébe szorítna. ###6. vers

 És aki itt elmégyen, ne mondja: 
 „A kegyes Isten áldjon meg titeket, 
 Ti aratástok légyen szapora, 
 Az Úr nevében áldunk benneteket!”
<hr />##130. Zsoltár

###1. vers

 Tehozzád teljes szívből 
 Kiáltok szüntelen: 
 E siralmas mélységből 
 Hallgass meg, Úr Isten! 
 Nyisd meg te füleidet, 
 Midőn téged hívlak, 
 Tekintsd meg én ügyemet, 
 Mert régen óhajtlak.###2. vers

 Ha, Uram, bűnünk szerint 
 Minket büntetnél meg: 
 Uram, e világ szerint 
 Ki állhatna úgy meg? 
 De a te irgalmad nagy 
 A téged félőkön, 
 És te engedelmes vagy, 
 Hogy dícsérjen minden.###3. vers

 Énnékem reménységem 
 Vagyon csak Istenben, 
 És bízik az én szívem 
 Ő szent igéjében. 
 Én lelkem erős hittel 
 Az Urat óhajtja, 
 Mint a virrasztó éjjel 
 A virradtát várja.###4. vers

 Izráel az Istenben
 Vesd reménységedet, 
 Mert szent irgalma bőven 
 Nagy messze kiterjedt. 
 Megsegít ő mindenben, 
 Hívein könyörül, 
 Az Izráelt kegyesen 
 Kimenti bűnébül.
<hr />##131. Zsoltár

###1. vers

 Uram, nem űz nagyra szívem, 
 Szemem nem hányom magasan; 
 Nem leledzem oly dolgokban, 
 Mik felülhaladnak engem.###2. vers

 De kivetettem szívemből 
 Mindennemű kevélységet, 
 Mint midőn a kis gyermeket 
 Elfogják anyja tejétől. ###3. vers

 Hogyha olyanná nem lettem, 
 Mint az együgyű kis gyermek, 
 Kit a csecs mellől elvesznek, 
 Meg se kegyelmezz énnékem.###4. vers

 Izráel, az Úr Istenben 
 Vessed minden reménységed! 
 Megtartódnak őtet higgyed 
 Mostan és minden időben!
<hr />##132. Zsoltár

###1. vers

 Emlékezzél meg, Úr Isten,
 Dávidról és ínségéről, 
 Ki néked megesküdt szívből, 
 És fogadást tett hűségben 
 Az Úrnak, kit Jákób tisztöl.###2. vers

 Ezt, úgymond, én fölfogadom, 
 Hogy nem megyek be házamba, 
 Se le nem fekszem ágyamba, 
 Szemeimet be sem hunyom, 
 Szempillámat le sem zárva;###3. vers

 Nyugalmam addig nem leszen, 
 Míglen helyet nem keresek
 A Jákób nagy Istenének, 
 Holott sátort szerzek szépen, 
 Hol dicsősége lakozzék.###7. vers

 A Dávidnak az Úr Isten 
 Megesküdt mint szolgájának, 
 És ő bízvást hihet annak: 
 Ím, a te nemzetedből én 
 Székedre királyt állatok!###8. vers

 És aztán a te gyermekid 
 Megtartják én kötésemet, 
 És bizonyságtételimet, 
 És örökké a te székid 
 Megülik, mint örökjüket.###9. vers

 Mert e Siont az Úr Isten 
 Választá lakóhelyének, 
 Mondván: e hely kell kedvemnek, 
 Itt lakom minden időben; 
 Ez helye jótetszésemnek.###10. vers

 Én őket megelégítem, 
 Kenyért adok a szegénynek, 
 Ruhájába üdvösségnek 
 Papjait felöltöztetem; 
 Örömük lesz a híveknek.###11. vers

 Fölnevelem ez egy magvát 
 Az én szolgámnak, Dávidnak, 
 Kit én fölkentem magamnak. 
 Fölkészítettem lámpását, 
 Hogy lássa világát annak.###12. vers

 De viszont ő ellenségit 
 Öltöztetem nagy szégyenben, 
 Midőn a koronát fején 
 Meglátják, és dicsőségit, 
 Hogy megvirágzik ékesen.
<hr />##133. Zsoltár

###1. vers

 Ímé, mily jó és mily nagy gyönyörűség
 Az atyafiak közt az egyenesség, 
 Ha békével együtt laknak. 
 Mint a balzsamolaj, ők olyanok! 
 Megáldja az Úr az ilyeneket, 
 Nékik ád hosszú életet.
<hr />##134. Zsoltár

###1. vers

 Úrnak szolgái mindnyájan, 
 Áldjátok az Urat vígan, 
 Kik az ő házában éjjel 
 Vigyázván, vagytok hűséggel.###2. vers

 Felemelvén kezeteket, 
 Dícsérjétek Istenteket,
 Szívből néki hálát adván, 
 Őt áldjátok minduntalan!###3. vers

 Megáldjon téged az Isten 
 A Sionról kegyelmesen, 
 Ki teremtette az eget, 
 A földet és mindeneket!
<hr />##135. Zsoltár

###1. vers

 Áldjátok az Úr nevét,
 Akik neki szolgáltok! 
 Magasztaljátok őtet, 
 Kik hív szolgái vagytok, 
 Kik állotok házában 
 És jártok tornáciban.###2. vers

 Dícsérjétek, mert jó ő, 
 Áldjátok ő szent nevét, 
 Mert ő igen jókedvű! 
 Jákóbot, mint ő népét, 
 Izráelt elválasztá, 
 Örökévé foglalá.###3. vers

 Mert tudom, hogy ez Isten 
 Erősb más isteneknél, 
 Hatalma nagy mindenen; 
 Isteni beszédével
 Amit akar az égen, 
 Megtészi földön, vízen.###4. vers

 Ki e világ végitül 
 Támaszt terhes felhőket, 
 Villámokat küld felül,
 Midőn bocsát esőket; 
 Szeleit rejtekükből, 
 Kiküldi erejéből.###8. vers

 Megáll örökké neve 
 És szent emlékezete. 
 Ítéli hatalmában, 
 Népét igazságában; 
 Szolgáinak az Isten 
 Megkegyelmez kegyesen.###9. vers

 A pogányok bálványi 
 Ezüstből és aranyból 
 Kézzel szoktak öntetni,
 Csak semmik, bár nézd meg jól. 
 Szájukkal ők nem szólnak, 
 Ő szemükkel nem látnak.###10. vers

 Nem hallanak fülükkel, 
 Az ő szájuk nem lehell. 
 Hozzájuk mind hasonlók 
 Az ily képet formálók, 
 Kiknek ő reménységek 
 Efféle bálványképek.###12. vers

 Kik az Urat félitek,
 Szent nevét dícsérjétek! 
 A Sionról áldjátok 
 És őt magasztaljátok 
 Az ő lakóhelyében, 
 A szent Jeruzsálemben!
<hr />##136. Zsoltár

###1. vers

 Dícsérjétek az Urat, 
 Mert ő jókedvet mutat, 
 És az ő kegyessége 
 Megmarad mindörökre.###2. vers

 Áldjátok Istenteket, 
 Isteneknek Istenét, 
 Mert az ő kegyessége 
 Megmarad mindörökre.###3. vers

 Dícsérje őtet minden, 
 Mert nagy csudákat teszen, 
 És az ő kegyessége 
 Megmarad mindörökre.###4. vers

 Minden őt magasztalja, 
 Mert ő Uraknak Ura, 
 És az ő kegyessége 
 Megmarad mindörökre.###5. vers

 Ki a mennyet teremté 
 És bölcsen ékesíté, 
 Mert az ő kegyessége 
 Megmarad mindörökre.###6. vers

 Aki a széles földet 
 Szerzette a víz felett, 
 És az ő kegyessége 
 Megmarad mindörökre.###7. vers

 Ki nagy szép lámpásokat 
 Fenn az égen alkotott, 
 És az ő kegyessége 
 Megmarad mindörökre.###8. vers

 Nappal vezérlésére 
 A napfényt teremtette, 
 És az ő kegyessége 
 Megmarad mindörökre.###16. vers

 Népét vezérlé híven 
 Szörnyű nagy kietlenben, 
 És az ő kegyessége 
 Megmarad mindörökre.###17. vers

 A királyokat széjjel 
 Megrontá kezeivel, 
 És az ő kegyessége 
 Megmarad mindörökre.###18. vers

 Erős fejedelmeket 
 Ő megölt és elvesztett, 
 És az ő kegyessége 
 Megmarad mindörökre.###23. vers

 Megemlékezék rólunk, 
 Látván nyomorúságunk, 
 És az ő kegyessége 
 Megmarad mindörökre.###24. vers

 Ellenségünk kezéből 
 Megmente jókedvéből, 
 És az ő kegyessége 
 Megmarad mindörökre.###25. vers

 E földön minden testet 
 Táplál és bőven éltet, 
 És az ő kegyessége 
 Megmarad mindörökre.###26. vers

 Áldjátok az Úr Istent 
 Minden népek naponként, 
 Mert az ő kegyessége 
 Megmarad mindörökre.
<hr />##137. Zsoltár

###1. vers

 Hogy a babiloni vizeknél ültünk,
 Ott mi nagy siralomban keseregtünk
 A szent Sionról megemlékezvén, 
 Melynél gyönyörűségesb hely nincsen. 
 A nagy búnak és bánatnak miatta 
 Hegedűnket függesztettük fűzfákra.###2. vers

 Akik minket fogva tartottak, kértek, 
 Hogy valamit hegedülnénk nékiek, 
 És mondanánk sioni éneket. 
 Felelvén mondtuk: Miképpen lehet? 
 Hogy dícsérhetnénk az Úr Istent vígan, 
 Énekelvén ez idegen országban?###3. vers

 Íme, neked én azt nyilván felelem, 
 Hogy hegedülésemet elfelejtem 
 Előbb, hogynem a Jeruzsálemet. 
 Míg e fogságban tartnak engemet, 
 Inkább ínyemhez ragadjon én nyelvem, 
 Ha Jeruzsálemre nem óhajt szívem!###4. vers

 Az Édom fiairól emlékezzél, 
 És nékiek azt, Uram, ne engedd el, 
 Amit ők akkoron kiáltottak, 
 Midőn Jeruzsálemet rontották:
 ”Fosszad, fosszad Jeruzsálemnek népét, 
 Földig lerontsad minden épületjét!”###5. vers

 Te, Babilonnak leánya, meghigyjed,
 Hogy végre még por-hamuvá kell lenned! 
 Boldog, aki tenéked e dolgot, 
 Megfizeti e méltatlanságot, 
 Ki öledből gyermekidet kirántja, 
 És az erős kősziklához paskolja!
<hr />##138. Zsoltár

###1. vers

 Dícsér téged teljes szívem, 
 Én Istenem, Hirdetem neved. :/: 
 Dícsérlek istenek felett 
 Én tégedet, Mert azt érdemled. 
 És a te szent-egyházadban 
 Imádkozván Neved tisztelem,
 Áldásodra én kész vagyok, 
 Hálát adok Neked, Istenem.###2. vers

 Öregbül nagy dicsőséged, 
 Mert megtészed, Amit megmondasz. :/:
 Ha könyörgök ínségemben, 
 Engem menten Megszabadítasz. 
 Téged minden földön lakók, 
 Nagy királyok, Uram, dícsérnek, 
 Mert szent igéd tiszta voltát, 
 Igazságát Eszükbe vették.###3. vers

 Ez Urat, ki felségesen 
 Csudát teszen, Felmagasztalják. :/: 
 Mondván: nagy ő dicsősége,
 És ereje, Őt azért áldják. 
 Mert noha ül nagy magasan, 
 De lát nyilván Alatt valókat; 
 Magas dolgokat is könnyen, 
 Lát élesen, Mind fent, mind alatt.###4. vers

 Mindennemű szükségemben, 
 Ínségemben Megerősítesz; :/: 
 Láttukra ellenségimnek, 
 Kik gyűlölnek, Engem megmentesz. 
 Amit az Úr egyszer végez, 
 Az jó véghez megyen mindenütt. 
 Jókedved megáll: ne hagyd el, 
 Sőt végezd el Kezed munkáit!
<hr />##139. Zsoltár

###1. vers

 Uram, te megvizsgálsz engem, 
 Megismersz mindent énbennem, 
 Vagy állok, ülök, vagy megyek,
 Mind tudod, amit művelek; 
 Valamit gondolok szívemben, 
 Te azt mind jól érted messzünnen.###2. vers

 Vagy járok-kelek, vagy fekszem,
 Te mindenütt vagy körülem.
 Jól látod minden útamat, 
 Érted minden dolgaimat; 
 Egy szó sem jő az én nyelvemre, 
 Mit előbb ne tudtál volna te.###3. vers

 Köröskörül rajtam minden 
 Tőled vagyon teremtetvén, 
 Reám bocsátád kezedet, 
 Felülmúlja értelmemet. 
 Bölcsességed meg nem foghatom, 
 Dolgaidon csak álmélkodom.###1. vers

 Lelked előtt hová mennék,
 Holott elrejtve lehetnék?
 Előtted hova szaladjak?
 Égbe menjek? Ott talállak!
 Ágyamat ha vetném pokolban,
 Ott látnálak téged legottan.###5. vers

 Ha a hajnal szárnyát venném, 
 És az égre emelkedném, 
 És elrepülnék nagy messze, 
 A külső tenger szélire, 
 Ott is meglelnél, Uram, engem, 
 Kezedet el nem kerülhetem.###6. vers

 Mondék: talán setétséggel
 Bétakarózhatom éjjel. 
 Az sem lenne használatos, 
 Mert még az éj is világos, 
 Mely körülem annyira fénylik, 
 Hogy nékem fényes napnak látszik.###9. vers

 Nálad ismeretes voltam 
 Előbb, hogynem formáltattam, 
 Hogy még nem voltam, ismertél, 
 És napjaimra szemléltél, 
 Mik könyvedben voltak felírva, 
 Midőn még nem voltak formálva.###10. vers

 Mily drágák a te tanácsid,
 Ha megnézem gondolatid,
 Számtalan soknak találom,
 Ha kimondani akarom;
 Többnek lelem én a fövénynél,
 Mely sok a tengerparton széjjel.###14. vers

 Vizsgálj meg és jól próbálj meg, 
 Szívemet valóban nézd meg, 
 És lásd meg, minémű vagyok! 
 Ha gonosz ösvényen járok, 
 És ha olyannak találsz engem, 
 Vezess a jó útra, Istenem!
<hr />##140. Zsoltár

###1. vers

 Szabadíts meg engem, Úr Isten, 
 A gonosz csalárd embertől:
 Őrizz erőszaktevők ellen, 
 Ments meg a vakmerő néptől!###2. vers

 Kik csak hamisságot gondolnak 
 Mindenkor az ő szívükben, 
 És hogy hadakat indítsanak, 
 Azon vannak mindenképen.###3. vers

 Élesben fenik ő nyelveket 
 A kígyónak fúlánkjánál. 
 Mint áspis kígyó, egyebeket 
 Megsértnek mérges ajkukkal.###4. vers

 Ments meg a gonoszok kezébül, 
 Akik erőszakot tesznek, 
 És igyekeznek szüntelenül, 
 Hogy engemet megejtsenek.###5. vers

 A kevélyek tőrt vetnek nékem, 
 És mindenütt hálót hánynak,
 Kötéllel megvonsszák ösvényem, 
 Hogy engem megszorítsanak.###6. vers

 Én pedig mondék: Ó, Úr Isten, 
 Te vagy én erős Istenem! 
 Beszédem végyed füleidben, 
 Hallgasd meg esedezésem!###7. vers

 Uram, segítség vagy te nékem, 
 Mindennémű ínségemben, 
 Azért védelmezd meg én fejem 
 A hadakozó időben!###8. vers

 Ne engedd a hitetleneknek, 
 Hogy elővigyék dolgukat! 
 Hogy inkább ne kevélykedjenek, 
 Rontsd meg gonosz szándékukat!###12. vers

 Tudom, hogy Isten a szegénynek 
 Felfogja ügyét kegyesen, 
 Megkegyelmez az erőtlennek, 
 Ő igazságát jelentvén. ###13. vers

 Az igazak szép énekekkel 
 Dícsérik te szent nevedet, 
 És örökké jó reménységgel 
 Megmaradnak színed előtt!
<hr />##141. Zsoltár

###1. vers

 Tehozzád kiáltok, Úr Isten, 
 Siess énhozzám, ne késsél, 
 Mert téged óhajtlak szívvel,
 Azért hallgass meg kegyelmesen!###2. vers

 Könyörgésem elődbe menjen, 
 Mint jó illat füstölgése, 
 Kezeim felemelése 
 Estvéli áldozatul légyen!###3. vers

 Őrizettel tartsd meg én szájam, 
 Amely gondot tartson arra; 
 Závárt szerezz ajakimra, 
 Hogy tőlük ne légyen nyavalyám!###4. vers

 Ne bocsássad szívem gonoszra, 
 Hogy a hamisan élőkkel 
 Soha ne ereszkedjem el, 
 Az  ő nyájas kívánságokra.###5. vers

 A hív ember megfeddjen engem, 
 És feddése kedves légyen, 
 Mint balzsamolaj fejemen; 
 Még verése sem árt énnékem!###6. vers

 Mert én elhiszem s mondom nyilván,
 Hogy még a hitetlenekért, 
 Imádkozom mentségekért, 
 Nyavalyájukon szánakozván.###9. vers

 Szemeim reád néznek, Uram, 
 Reménységem vagyon benned, 
 Lelkemet hát el ne vessed, 
 Mert te vagy minden bizodalmam!
<hr />##142. Zsoltár

###1. vers

 Én az Úrhoz felkiálték, 
 Kiáltván néki könyörgék, 
 Jelentvén én panaszimat, 
 Megbeszélém nyavalyámat.###2. vers

 Ha szorongattatik lelkem,
 Te útat mutatsz énnékem, 
 Módot találsz, amely által 
 Megszabadulok jó móddal.###3. vers

 Utamra tőrt mernek hányni, 
 Amelyen szoktam én járni.
 Tekintek széjjel mellőlem, 
 De senki nem ismer engem.###4. vers

 Bezárattak útak, ajtók,
 Egy felé sem szaladhatok, 
 És ez ilyen ínségemben 
 Senki nincsen, ki segítsen.###5. vers

 Tehozzád kiálték, Uram,
 Mondván: te vagy bizodalmam, 
 És egyedül reménységem 
 E földön csak te vagy nékem. ###6. vers

 Halld meg az én imádságom, 
 Mert igen sanyargattatom! 
 Ments meg ellenségim ellen, 
 Mert erősbek, hogynem mint én!###7. vers

 Vedd ki fogságból lelkemet, 
 Hogy dícsérjem szent nevedet, 
 Ha jól téssz velem, a hívek 
 Ottan engem körülvesznek!
<hr />##143. Zsoltár

###1. vers

 Hallgasd meg, Uram, kérésemet, 
 Vedd füledbe könyörgésemet 
 A te ígéreted szerint! 
 Hallgass meg és tarts meg engemet
 Te szent igazságod szerint!###2. vers

 Szolgádat törvénybe ne idézd, 
 Haragodat rám ne gerjeszd 
 Az én gonosz bűneimre, 
 Mert ez egész földet bár elnézd, 
 Nem találsz igaz emberre.###3. vers

 Az ellenség kerget engemet, 
 A földhöz verte életemet, 
 Helyheztetett a setétbe. 
 Setétségben engem elrejtett, 
 Mint halottat sír mélyébe.###4. vers

 Az én lelkem elkeseredett, 
 Sérelem miatt elepedett; 
 Azért hogy elhagyál engem, 
 Csaknem elszántam életemet, 
 Úgy elkeseredett szívem.###5. vers

 Ez ilyen nagy ínségim között 
 Említem a régi időket, 
 Nézvén sok csuda dolgodat,
 Melyeket kezed cselekedett,
 Mikkel biztatom magamat.###6. vers

 Tehozzád, én Uram, Istenem, 
 Nagy siralommal felemelem 
 És kinyújtom kezeimet. 
 Tégedet úgy óhajt én lelkem, 
 Mint a száraz föld a vizet.###7. vers

 Ne késsél, hallgasd meg kérésem, 
 Mert elfogy bennem az én lelkem! 
 Színed tőlem el ne térjen, 
 Mert immár olyanná kell lennem, 
 Mint aki száll sír mélyében!###8. vers

 Kegyelmezz meg, Uram, énnékem, 
 Hallgass meg és őrizz meg engem, 
 Mert én csak tebenned bízom! 
 Útaidat adjad ismernem, 
 Mert tehozzád kívánkozom!###9. vers

 Szabadíts meg ellenségimtől,
 Kik engem kergetnek ok nélkül!
 Benned vetem reménységem. 
 Viselj gondot az én ügyemről! 
 Kérlek, Uram, ne hagyj engem!###10. vers

 Taníts meg engemet, szolgádat, 
 Hogy tehessem akaratodat, 
 Mert te vagy az én Istenem! 
 Hogy őrizhessem útaidat, 
 Szent lelkeddel vezérlj engem!###11. vers

 Uram, engemet erősíts meg, 
 Te szent nevedért vígasztalj meg, 
 És a te kegyességedből 
 Az én életem szabadítsd meg 
 Mindennémű ínségekből!
<hr />##144. Zsoltár

###1. vers

 Áldott az Úr, ki kezemet tanítja,
 És ujjaimat a hadakozásra, 
 Áldott legyen az én jó Istenem, 
 Aki mindenkor megőriz engem! 
 Ő az én kőváram és szabadítóm, 
 Ő én paizsom és én oltalmazóm. 
 Tebenned vetem reménységemet, 
 Mert alám vetéd az én népemet.###2. vers

 De micsoda az ember életében, 
 Hogy őreá gondot tartasz ekképpen? 
 Micsodák az emberek fiai, 
 Hogy felséged őket így kedveli?
 Az emberek dolgát ha megtekinted, 
 Legottan őket csak semminek leled; 
 Az ő napjai hamar elfogynak, 
 És mint az árnyék, ottan elmúlnak.###3. vers

 Hajtsd meg az egeket és szállj le menten, 
 Illesd a hegyeket, hogy füstjük menjen! 
 Küldjél villámlást, őket verd széjjel, 
 Mennyütő nyilaiddal széleszd el! 
 És segítségül kezed hozzám nyújtsad, 
 E nagy árvizet rólam elfordítsad, 
 És szabadíts meg a veszedelmemből, 
 Őrizz a gonosz idegenektől!###4. vers

 Kiknek szájuk merő hazugságot szól,
 Ő hamis kezükkel tesznek gonoszul. 
 Uram, néked mondok új éneket, 
 Megzendítem néked hegedűmet. 
 Mert te vagy, Uram, ki minden ínségben 
 Megoltalmazol bennünket kegyesen, 
 Dávidot, szolgádat megtekinted, 
 Az öldöklő fegyvertől megmented.###5. vers

 Ments meg kezükből ez idegeneknek, 
 Kik én ellenem szörnyen dühösködnek! 
 Szájuk beszéde merő hamisság, 
 Kezüknek dolga hitvány mulatság. 
 Hogy mint a szép plánták, a mi fiaink, 
 Felnevelkedjenek mi szép leányink, 
 Kik szépségükben úgy villogjanak, 
 Mint ékes oszlopi a templomnak!###6. vers

 Hogy a mi tárházink tele légyenek, 
 Csordáink ezeriglen tenyésszenek, 
 Barmunk több légyen sok százezernél, 
 Mind falun, városon, mezőn széjjel! 
 Jól megrakottak légyenek ökreink, 
 Városinkra ne üssön ellenségink, 
 Földünkből senki el ne vitessék, 
 Utcáinkon panasz ne hallassék!###7. vers

 Ó, boldog nép, akit így megáld Isten,
 És kinek ily jó szerencsét ad itten! 
 Boldog a nép és nem lesz szüksége, 
 Amelynek az Úr az ő Istene.
<hr />##145. Zsoltár

###1. vers

 Magasztallak téged, én Istenem, 
 Ó, én királyom, neved tisztelem! 
 Mindennap hirdetem dicséreted 
 És örökké áldom te szent neved! 
 Igen dícséretes és nagy az Isten, 
 Megfoghatatlan ő dicsőségében. 
 Nemzetről nemzetre te dolgaidat, 
 Mindenkor hirdetik nagy hatalmadat.###2. vers

 Éneklem a te dicsőségedet, 
 A te felséges dicséretedet! 
 Csudatétidet minden népeknél 
 Én kibeszélem mindenütt széjjel, 
 Hogy hatalmadat mindenek hirdessék, 
 Melyet dolgaidban eszükbe vesznek. 
 Dicsőségedet én el nem hallgatom, 
 De mindeneknek jól előszámlálom.###3. vers

 Hogy hirdessék a te jókedvedet, 
 Minden nép előtt kegyességedet, 
 Igazságodat ők mind dícsérjék, 
 És széjjel mindenütt kihirdessék. 
 Irgalmas az Úr, fölötte kegyelmes, 
 Engedelmes, haragra késedelmes, 
 Igen szelíd, a büntetésre késő, 
 Minden teremtett rendinek kedvező.###4. vers

 Azért amit csak teremtél, minden 
 Nagy hatalmadról téged dícsérjen, 
 De mindennél inkább a szent hívek 
 A te dicsőségedet dícsérjék! 
 Hirdessék országod fölséges voltát, 
 Mindenkor beszéljék nagy hatalmadat, 
 Hogy az emberek fiai érthessék, 
 Országodnak nagy dicsőségét nézzék.###5. vers

 Megáll örökké a te országod, 
 És mindenkor tart uralkodásod. 
 Az Úr megtartja az eldűlőket, 
 És felemeli az elesteket. 
 Mert mindeneknek szemei rád néznek, 
 Idején eledelt adsz őnékiek, 
 Midőn felnyitod áldott kezeidet, 
 Bőven megelégítesz mindeneket.###6. vers

 Az Úr igaz minden útaiban, 
 És szentséges minden dolgaiban. 
 Közel vagyon ő azokhoz nyilván, 
 Akik hozzá kiáltnak valóban. 
 És amit az istenfélők kívánnak, 
 Őnékik nagy bőségben megadatnak; 
 Nagy kegyelmesen őket meghallgatja, 
 És üdvösségét nékik megmutatja.###7. vers

 Megtartja, akik szeretik őtet, 
 De mind elveszti a hitleneket. 
 Az Úr dícséretit szám hirdesse, 
 Az ő nevét minden test dícsérje!
<hr />##146. Zsoltár

###1. vers

 Áldjad én lelkem az Urat, 
 Hirdessed dícséretét! 
 Az Istennek adok hálát, 
 Valamíg engem éltet. 
 Én az Úrnak éneklek 
 Mindaddig, míglen élek.###2. vers

 Ne légyen bizodalmatok 
 Földi fejedelmekben,
 Egy emberben se bízzatok, 
 Kiben segítség nincsen! 
 Mihelyt lelke kimégyen, 
 Menten hamuvá lészen.###3. vers

 Minden dolga és szándéka 
 Elvész azon nap vele.
 Boldog, akinek oltalma
 A Jákóbnak Istene;
 Akinek mindenekben 
 Reménysége az Isten.###4. vers

 Ki a mennyet és a földet 
 És a tengert teremté,
 És ezekben mindeneket 
 Nagy hatalmával szerze. 
 Igazsága, hűsége 
 Megmarad mindörökre.###5. vers

 Akik méltatlan szenvednek, 
 Megmenti a jó Isten, 
 A nyomorult éhezőknek 
 Ő ád eledelt bőven, 
 A foglyokat kihozza, 
 Rabságból kioldozza.###6. vers

 És a világtalanoknak 
 Megnyitja ő szemöket; 
 Akik dűlőfélben vannak,
 Meggyámolítja őket, 
 Mert az igazat híven 
 Szereti az Úr Isten.###7. vers

 Veszedelmében megmenti 
 A nyavalyás jövevényt;
 Az árvákat megsegíti, 
 Rájuk kegyesen tekint; 
 A sérelmes özvegyek 
 Tőle megenyhíttetnek.###8. vers

 A hitleneket megrontja, 
 Ösvényüket elvesztve, 
 De megáll az ő országa 
 Most és minden időbe’. 
 Ó Sion, a te Urad 
 Mindörökké megmarad!
<hr />##147. Zsoltár

###1. vers

 Az Urat dícsérjétek, mert jó, 
 És az Istent dícsérni méltó:
 Kedves dolog az Úr Istennél, 
 Hogy őtet dícsérjék egy szívvel, 
 Mert Jeruzsálemet az Isten 
 Megépíti nagy kegyelmesen, 
 Ismét az Izráel nemzetjét, 
 Összegyűjti eloszlott népét.###2. vers

 Töredelmes szívet meggyógyít, 
 Sérelmes lelket ő megenyhít, 
 Békötözi az ő sebüket, 
 Megkönynyebbíti sérelmüket. 
 A csillagokat megszámlálja, 
 És azoknak számát jól tudja, 
 És mindeniket úgy ismeri, 
 Hogy tulajdon nevén nevezi.###3. vers

 Nagy a mi Urunk, az Úr Isten, 
 Akinél nagyobb semmi nincsen; 
 Erőssége kimondhatatlan, 
 Bölcsessége számlálhatatlan. 
 Az együgyűket felemeli, 
 A szelídeket erősíti, 
 Megalázza a hitleneket,
 A földre lealázza őket.###6. vers

 Inkább azokban gyönyörködik, 
 Kik igazán csak őtet félik, 
 Kik teljes szívből kegyes voltát, 
 Reménylik mindenkor irgalmát. 
 Dícsérd, Jeruzsálem, az Urat, 
 Felmagasztaljad nagy hatalmát, 
 E kegyes Urat, ó, szent Sion, 
 Te is dícsérd áhítatoson!###10. vers

 Jákóbnak adá szent igéjét, 
 Hogy ahhoz szabják életüket; 
 Törvényit adá Izráelnek, 
 Hogy ők azok szerint éljenek. 
 Nem tőn így semmi pogány néppel, 
 Nem látá őket ily szentséggel, 
 Szent szerzésit ők nem ismerték, 
 Ezért Alleluja mondassék!
<hr />##148. Zsoltár

###1. vers

 No dícsérjétek mindnyájan 
 Az Urat a mennyországban! 
 Őt dícsérjétek az égben, 
 Az ő felséges székében! 
 Minden angyalok őt dícsérjék, :/: 
 És minden mennyei seregek, 
 A nap és hold őt dícsérje
 Minden csillagokkal egybe'!###2. vers

 Az Urat ti magas egek, 
 Dícsérjétek minden vizek, 
 Mik fenn az égben lebegtek, 
 Az Úr nevét dícsérjétek! 
 Mert mindeneket igéjével, :/:
 Ő teremte nagy erejével, 
 Mindent úgy megerősíte, 
 Hogy megálljon mindörökre.###5. vers

 Ifjak, leányok és vének, 
 Az Úr Istent dícsérjétek, 
 Mert nevének dicső volta 
 Mennyet-földet felülmúlja! 
 Arcát felemeli népének, :/: 
 Minden szentek, őt dícsérjétek! 
 Izráel választott népe 
 Az Úrnak nevét dícsérje!
<hr />##149. Zsoltár

###1. vers

 Az Úrnak no énekeljetek 
 Új éneket szent Felségének! 
 A szentek gyülekezetében 
 Dícsérje Őtet minden! 
 Az Izráel örvendezzen :/: 
 Ő teremtő Istenében, 
 Királyuknak örüljenek 
 A Sionbéliek!###2. vers

 Az Úr nevét síppal és dobbal, 
 Dícsérjétek lanttal, kobozzal, 
 Légyen hegedűknek zengése 
 Neve dicséretére! 
 Mert az Isten az ő népit, :/: 
 Igen szereti híveit, 
 A szegényeket megmenti, 
 Sok jókkal szereti.###3. vers

 Szent hívei az Úr Istennek 
 Nagy tisztességet tőle nyernek; 
 Örülnek ő hálóházukba’,
 Az Urat magasztalva. 
 Dícséretét az Istennek :/: 
 Az ő szájukban viseljék, 
 És kétélű fegyver lészen
 Nékiek kezükben!
<hr />##150. Zsoltár

###1. vers

 Dícsérjétek az Urat! :/: 
 Áldjátok ő szent voltát! 
 Dícsérjétek mennyekben, 
 Hol országol kegyesen 
 Az ő nagy dicsőségébe’ !
 Dícsérjétek hatalmát, :/: :/:
 Melyből dicső nagy voltát 
 Minden veheti eszébe!###2. vers

 Dícsérjétek őt kürtben, :/:
 Ékes éneklésekben; 
 Hegedűkben, lantokban 
 És hangos citerákban 
 Az Úrnak zengedezzetek! 
 Sípokban, orgonákban, :/: :/: 
 És más szép muzsikákban 
 Örvendjetek az Istennek!###3. vers

 Az Urat cimbalmokban :/: :/: 
 És egyéb szerszámokban 
 Mindnyájan dícsérjétek,
 Citerát pengessetek, 
 Az Úr szent nevét dícsérvén!
 Minden lelkes állatok, :/: :/:
 Istent magasztaljátok: 
 Dicsőség Istennek! Ámen.
<hr />##151. Dicséret

###1. vers

 Uram Isten, siess 
 Minket megsegíteni,
 Ily nagy szükségünkben,
 Krisztus Jézusért, 
 Mi Urunkért,
 És Megváltónkért.
<hr />##152. Dicséret

###1. vers

 Szent Isten, noha néked Az egek ülő széked. 
 Ott dícsérnek tégedet, :/:
 Bíztat szent ígéreted, Hogy azért meg nem 
 veted Földön lakó népedet.
 Együtt vagy vélek, Kikben alázatos a lélek.
 Mi is hát térdet hajtunk, Hogy rajtunk :/:
 Könyörülj s kegyelmeddel Fogadd el,
 Mikor tehozzád emel kezet Ez a gyülekezet. 
<hr />##153. Dicséret

###1. vers

 Ó mely boldog ember az,
 Ki téged, élő, igaz Egy Istent megismerhet, :/:
 És te szent hajlékodban Lélekben,
 igazságban Dícsérhet és tisztelhet. 
 Ó mi Istenünk, Adtad e boldogságot nekünk;
 Adjad, hogy ismerhessünk Még jobban,:/: 
 Naponként dícsérhessünk Buzgóbban!
 Szent Lelkedet hozzánk e végre
 Küldd el segítségre!
<hr />##154. Dicséret

###1. vers

 Úr Jézus, mely igen drága 
 A te igédnek világa, :/: 
 Mely bölccsé tévén az elmét, 
 Szüli az Úrnak félelmét. 
 Gerjeszd fel most indulatunk, :/:
 Hogy míg igédre hallgatunk, 
 Végyen bennünk épületet 
 A hit, reménység és szeretet: 
 Tégy bölcsekké, tégy szentekké! 
<hr />##155. Dicséret

###1. vers

 Ó, Úr Isten, légy közöttünk,
 Kik imádásodra jöttünk, 
 Szívünk egyedül rád hallgasson, 
 Hogy igédnek áldott szava, :/:
 Melytől függ lelkünknek java,
 Minket minden jóra bírhasson: 
 Szent e hely, légyenek szentek, 
 Kik e házban megjelentek.
<hr />##156. Dicséret

###1. vers

 Úr Isten, mi sok szükséget 
 Érezvén körülöttünk, :/: 
 Segedelem-kérés végett 
 E szent helyre feljöttünk. 
 Uram, a könyörgőnek 
 Illesd meg szívét és száját, 
 A téged tisztelőnek 
 Áldd és szenteld meg munkáját.
<hr />##157. Dicséret

###1. vers

 Könyörülj rajtunk Úr Isten! 
 És hallgasd meg  a mi imádságinkat!
<hr />##158. Dicséret

###1. vers

 Ha te meg nem tartasz, Uram Isten, 
 Hiába vigyáznak a mi szemeink.
<hr />##159. Dicséret

###1. vers

 Atya, Fiú, Szentlélek, 
 Teljes Szentháromság. 
 Egy és örök Istenség, 
 Mennybéli uraság; 
 Igaz, erős, kegyelmes, 
 Jó, hív, irgalmasság: 
 Téged áld ég, föld s tenger: 
 Áldott Szentháromság!
<hr />##160. Dicséret

###1. vers

 Minden teremtett állatok 
 Az Úr Istent áldják, 
 Néki sok ezer angyalok 
 "Szent, szent, szent," azt mondják.
<hr />##161. Dicséret

###1. vers

 Siess keresztyén, lelki jót hallani, 
 Régi törvényből harcolni tanulni, 
 Az igaz hit mellett mint kell bajt vívni,
 Krisztusban bízni.###2. vers

 Mert nem hiába ezt az ó törvénybe,
 Próféták írták Biblia könyvébe;
 Szép tanulság ez most az új törvénybe', 
 Mi eleinkbe'.###3. vers

 Jól tudja földön ezt minden keresztyén: 
 Nem csak fegyverrel oltalmaz az Isten.
 Ezt minden népnek tudására adom:
 Istenünk vagyon!###4. vers

 Fejedelemség vagyon csak Istenben,
 Minden hatalom vagyon ő kezében;
 Kiket ő akar, föld kerekségében: 
 Emeli égben.###5. vers

 Ne ess kétségbe ő nagy jóvoltában,
 Az igaz hitben erős légy magadban,
 Mint Dávid, úgy jársz párviadalodban, 
 Hitvallásodban.###6. vers

 Dávidot Isten hagyá királyságban,
 Ő ellenségit veté gyalázatban.
 Dícsérjük Istent nagy hálaadásban,
 Énekmondásban.
<hr />##162. Dicséret

###1. vers

 Ím béjöttünk nagy örömben, 
 Felséges Isten, 
 A te szentidnek gyülekezetébe, 
 A te templomodba, 
 Felséges Atya Isten. ###2. vers

 Itt megállunk te előtted,
 Felséges Isten! 
 És igaz hitből áldozunk előtted, 
 Vallást teszünk rólad,
 Felséges Atya Isten!###3. vers

 Úgy kívánkozik mi lelkünk 
 Te szent igédhez, 
 Mint a szomjúhozó szarvas a vízhez, 
 A hideg kútfőhöz, 
 Felséges Atya Isten!###4. vers

 Örvendezünk mi szívünkben, 
 Felséges Isten! 
 Mert bejutottunk immár te elődbe, 
 A te templomodba,
 Felséges Atya Isten!###5. vers

 Csak ez nékünk vígasságunk,
 Felséges Isten! 
 Hogy lakozik a te neved közöttünk, 
 Dícsértetel tőlünk,
 Felséges Atya Isten!###6. vers

 Tartsd meg azért békességben, 
 Felséges Isten,
 E kicsiny seregecskét igaz hitben, 
 Te tiszteletedben, 
 Felséges Atya Isten!###7. vers

 Prédikáltasd szent igédet, 
 Felséges Isten! 
 Ne hagyd szomjúhozni a mi lelkünket, 
 Áldd meg életünket, 
 Felséges Atya Isten!###8. vers

 Zengedeznek mi ajakink,
 Felséges Isten! 
 Örvendetes szókban, dícséretekben, 
 Ékes énekekben, 
 Felséges Atya Isten!###9. vers

 Áldott vagy te magas mennyben,
 Felséges Isten! 
 Kit illet dicséret a szent templomban, 
 Anyaszentegyházban,
 Felséges Atya Isten!
<hr />##163. Dicséret

###1. vers

 Örvend mi szívünk, 
 Mikor ezt halljuk: 
 A templomba mégyünk, 
 Hol Úr Istennek 
 Szent Igéjét halljuk. ###2. vers

 Megállnak lábunk, 
 Örök Úr Isten, 
 A te templomodban, 
 És tiszta szívvel 
 Dícsérünk mi téged.###3. vers

 Áldd meg, Úr Isten
 A te népedet, 
 Kik téged szeretnek, 
 Tartsd meg közöttünk 
 A gyülekezetet.###4. vers

 Légyen békesség, 
 Felséges Isten, 
 Anyaszentegyházban, 
 Oltalmazz minket 
 Minden háborúnkban.###5. vers

 Dícséret néked, 
 Atya Úr Isten, 
 A te szent Fiaddal, 
 És Szentlélekkel, 
 Mi vígasztalónkkal!
<hr />##164. Dicséret

###1. vers

 Kegyes Jézus, itt vagyunk 
 Te szent Ígéd hallására, :/: 
 Gyúljon fel kivánságunk
 Idvesség tanulására, 
 Hogy a földtől elszakadjunk, 
 Csak tehozzád ragaszkodjunk. ###2. vers

 Elménket, értelmünket 
 Lelki sötétség fogta bé, :/:
 De szent Lelked szívünket 
 Tiszta fénnyel úgy töltse bé, 
 Hogy jót gondoljunk és szóljunk, 
 Mert csak tőled kell azt várnunk.###3. vers

 Dicsőségnek napfénye,
 Istentől jött világosság! :/:
 Indítsd lelkünk készségre, 
 Nyisd meg fülünk, szívünk és szánk! 
 Hitvallásunk, könyörgésünk, 
 Urunk Jézus, halld meg, kérünk!
<hr />##165. Dicséret

###1. vers

 Itt van Isten köztünk: Jertek őt imádni, 
 Hódolattal elé állni, :/: 
 Itt van a középen: Minden csendre térve 
 Ő előtte hulljon térdre. 
 Az, aki Hirdeti S hallja itt az Ígét: 
 Adja néki szívét! ###2. vers

 Itt van Isten köztünk: Ő, kit éjjel-nappal 
 Angyalsereg áld s magasztal. :/:
 Szent, szent, szent az Isten! Néki énekelnek 
 A mennyei fényes lelkek. 
 Halld, Urunk, Szózatunk, Ha mi, semmiségek 
 Áldozunk Tenéked!###3. vers

 Csodálatos Felség, Hadd dícsérlek Téged: 
 Hadd szolgáljon lelkem Néked! :/: 
 Angyaloknak módján Színed előtt állván 
 Bárcsak mindig orcád látnám! 
 Add nékem Mindenben Te kedvedben 
 járnom, Istenem, Királyom!###4. vers

 Általjársz Te mindent; Rám ragyogni engedd 
 Életadó, áldott Lelked! :/: 
 Mint a kis virág is Magától kibomlik,
 Rá ha csöndes fényed omlik: 
 Hagyj Uram, Vidáman Fényességed 
 látnom S országod munkálnom!###5. vers

 Egyszerűvé formálj Belső, lelkiképen, 
 Békességben, csöndességben. :/: 
 Tisztogasd meg szívem: Tisztaságod 
 lássam Lélekben és igazságban. 
 Szívemmel Mindig fel- Szállhassak 
 sasszárnyon: Csak Te légy világom!###6. vers

 Jőjj és lakozz bennem: Hadd legyen már 
 itt lenn Templomoddá szívem-lelkem! :/: 
 Mindig közellévő: Jelentsd Magad 
 nékem, Ne lakhasson más e szívben;
 Már itt lenn Mindenben Csakis Téged lásson,
 Leborulva áldjon!
<hr />##166. Dicséret

###1. vers

 Urunk Jézus, fordulj hozzánk, 
 Szent Lelkedet ma töltsd ki ránk, 
 Kegyelmeddel minket segélj, 
 Az egy Igazságra vezérlj. ###2. vers

 Nyisd meg szánkat hál’adásra, 
 Készítsd szívünk buzgóságra, 
 Hitünk s értelmünk neveljed, 
 Neved velünk ismertessed.###3. vers

 Míglen éneklünk mennyégben: 
 Szent, szent, szent az erős Isten, 
 És színről-színre láthatunk, 
 A fényességben vígadunk.###4. vers

 Dicsőség Atya Istennek, 
 Fiúnak és Szentléleknek: 
 A dicső Szentháromságnak
 Mindenek áldást mondjanak!
<hr />##167. Dicséret

###1. vers

 Jöjj mondjunk hálaszót 
 Hű szájjal és hű szívvel, :/: 
 Mert rajtunk itt az Úr 
 Nagy csoda dolgot mível.
 Már anya ölben is 
 Volt mindig gondja ránk. 
 A sok jót, mellyel áld,
 Ki sem mondhatja szánk. ###2. vers

 Dús kincséből az Úr 
 Jó békességet adjon, :/:
 Hogy szívünkben a kedv 
 Víg és derűs maradjon. 
 Ne hagyja híveit 
 Bú-bajban sohasem; 
 A rossztól óvja meg
 Itt s túl ez életen.###3. vers

 Az Atyát és Fiút 
 És a Szentlelket áldom; :/: 
 A menny Urát, kiben 
 Szent egybe forrt a három; 
 Aki úgy szól ma is, 
 Ahogy régente szólt, 
 Nem változik: az Ő, 
 És az lesz, aki volt.
<hr />##168. Dicséret

###1. vers

 Ó, Atya Isten, irgalmas nagy Úr,
 Bűnbánó szívvel ím eléd borul 
 Hű néped, áldva felséges neved,
 Hogy esdve kérje nagy kegyelmedet. ###2. vers

 Gondolsz ránk, híven oltalmaz kezed,
 Rólunk egy percre azt le nem veszed,
 Irgalmasságod mindíg oly közel, 
 És erős karod minket átölel.###3. vers

 Nagy jóságodra méltók nem vagyunk,
 Rossz útra térve gyakran elhagyunk;
 Áhítjuk mégis szent igéd szavát,
 Megtérő gyermekid fogadd be hát.###4. vers

 Kérünk, Úr Isten, Krisztus-Jézusért, 
 Vérrel pecsételt, szent szerelmedért: 
 Irgalmasságod közöld mivelünk
 És tárd ki szíved, végy be, Istenünk.
<hr />##169. Dicséret

###1. vers

 Úr Isten, téged 
 Szívünkből dícsérünk; 
 Végye Felséged 
 Most hát kedvesen, :/:
 Midőn szívesen
 Imádunk és kérünk.
<hr />##170. Dicséret

###1. vers

 Jővel, ó áldott Szentlélek! 
 Gerjeszd fel híveidet, :/:  
 És szent munkájukban vélek 
 Közöld kegyelmeidet, 
 Hogy szívük egyenesen 
 Az Úrra függesztessen.
<hr />##171. Dicséret

###1. vers

 Megáll az Istennek Igéje, 
 És nem állhat senki ellene, 
 A nagy Isten vagyon mivelünk, 
 És Szentlelke lakozik bennünk.
<hr />##172. Dicséret

###1. vers

 Szűkölködünk Nagy mértékben 
 Segedelem nélkül, :/: 
 Reménykedünk, Örök Isten, 
 Te légy segítségül: 
 Dícsérhessünk és lehessünk 
 Jézus szava hallgatói, 
 Igaz megtartói.
<hr />##173. Dicséret

###1. vers

 Nem vagyunk mi magunkéi,
 De Jézus vére bére; :/: 
 Lelkünk, testünk Istenéi 
 Az ő tiszteletére. 
 Urunk Jézus, jőjj most el, 
 Lelked által segíts fel! 
 Dicsőítünk mi testünkben, 
 Magasztalunk mi lelkünkben!
<hr />##174. Dicséret

###1. vers

 Atya, Fiú, Szentlélek,
 Készíts szent Igédre, 
 Jézus érdemét ruházd 
 Áldott híveidre.
<hr />##175. Dicséret

###1. vers

 Gyűjtsünk oly kincset, melyet a tűz koha, 
 Hév forrósága nem emészt meg soha.
 Tűzben megpróbált arany ez a kincs,
 Melyhez semmi veszélynek jussa nincs. 
 A koporsónak sincs rajta hatalma,
 Elvesze reá nézve diadalma;
 Elkísér lételünknek céljára,  
 A Teremtő színe látására. 
<hr />##176. Dicséret

###1. vers

 Szent, szent, szent a Seregeknek Ura! 
 Teljes mind a széles föld az Ő dicsőségével!
 Ámen.
<hr />##177. Dicséret

###1. vers

 Urunk, irgalmazz nékünk! 
 Krisztus, irgalmazz nékünk! 
 Urunk, irgalmazz nékünk!
<hr />##178. Dicséret

###1. vers

 Dícsőség az Atyának, 
 A Fiúnak és Szentlélek Istennek, 
 Valamint volt kezdetben,
 Azonképen most és mindörökké, Ámen, 
 Ámen.
<hr />##179. Dicséret

###1. vers

 A bűnből hozzád sietek, 
 Mert szomjazom kegyelmedet, 
 Te nyugtass meg, én Jézusom, 
 Ím néked szívem átadom. 
<hr />##180. Dicséret

###1. vers

 A töredelmes szívet, 
 Te, Uram, szereted, :/:
 Az engedelmes lelket 
 Soha meg nem veted. 
 Ezzel a reménységgel
 Tehozzád óhajtunk,
 Légy, kérünk, segítséggel 
 És könyörülj rajtunk.
<hr />##181. Dicséret

###1. vers

 Jer, áldott vendég, várunk tégedet, 
 Tisztítjuk a te útadat, 
 Egyengetjük a te ösvényedet:
 Mutasd meg nálunk magadat! 
 Erős hittel szívünkbe fogadunk,
 Állandó szállást ott adunk.
<hr />##182. Dicséret

###1. vers

 Karácsony ünnepében,
 Karácsony ünnepében 
 Örvendezünk szívünkben: :/:
 Mert Isten ő szent Fiát,
 Mert Isten ő szent Fiát 
 Adta meg nékünk testben,
 Ki az ő népét Megszabadítá a bűnöktől,
 És a régi kígyótól Megmenté, :/: 
 Nékünk a dicsőséget Megnyeré: 
 Légyen dicsőség Királyunknak 
 Most és mindörökké!
<hr />##183. Dicséret

###1. vers

 Istennek Báránya, 
 Ki bűnünket elveszed:
 Irgalmazz nékünk! :/: 
 Istennek Báránya, 
 Ki bűnünket elveszed: 
 Irgalmazz nékünk! 
 Istennek Báránya, 
 Ki bűnünket elveszed: 
 Add ránk békességed! 
 Ámen, Ámen.
<hr />##184. Dicséret

###1. vers

 Krisztus, ártatlan Bárány, 
 Ki miértünk megholtál, :/:
 A keresztfa oltárán 
 Nagy engedelmes voltál.
 Hordozván bűneinket, 
 Te váltottál meg minket: 
 Irgalmazz nékünk, ó Jézus!
<hr />##185. Dicséret

###1. vers

 Krisztus feltámadott, 
 Kit halál el ragadott;
 Örvendezzünk, vígadjunk, 
 Krisztus lett a vígaszunk, Alleluja! :/:
 Ha ő fel nem támad, 
 Nincs többé bűnbocsánat, 
 De él, ezért szent nevét, 
 Zengjük ő dícséretét, 
 Alleluja, Alleluja! Alleluja! 
 Örvendezzünk, vígadjunk, 
 Krisztus lett a vígaszunk. Alleluja!
<hr />##186. Dicséret

###1. vers

 E húsvét ünnepében, E húsvét ünnepében 
 Dícsérjük Istent szívvel, :/: 
 Ki értünk megholt Fiát, Ki értünk megholt Fiát 
 Feltámasztotta testben. 
 Ennek örül föld, 
 Tenger és a menny víg kedvében;
 Minden élő állatok Sok rendben, :/: 
 Mik égben, földön vannak, Sok részben, 
 Fák, füvek és minden virágok Újulnak örömben.
<hr />##187. Dicséret

###1. vers

 E húsvét ünnepében, E húsvét ünnepében 
 Örvendjünk, keresztyének! :/:
 Szívünk teljességében, Szívünk teljességében 
 Illik szánkba víg ének. 
 A feltámadott Jézus nékünk zálogot adott, 
 Hogy bár a föld gyomrába Tétetünk,:/: 
 Megújul valójába' Életünk; 
 E hittel midőn ünnepelünk, 
 Te légy, Jézus, velünk!
<hr />##188. Dicséret

###1. vers

 E pünkösd ünnepében, E pünkösd ünnepében
 Dicsérjük Istent szívvel, :/: 
 Ki Szentlelkét szívünkben,
 Ki Szentlelkét szívünkben
 Osztogatja bőséggel. 
 Ennek örül föld, 
 Tenger és a menny víg kedvében; 
 Minden élő állatok Sok rendben, :/:  
 Mik égben, földön vannak 
 Sok részben, Fák, füvek és minden virágok 
 Újulnak örömben.
<hr />##189. Dicséret

###1. vers

 E pünkösd ünnepében, E pünkösd ünnepében 
 Zeng nyelvünk dícséreti, :/: 
 Mert az Úr Szentlelkében, 
 Mert Az Úr Szentlelkében 
 Híveit részelteti: 
 Melynek ereje Minden ismeretnek kútfeje; 
 Világosságot ő gyújt Szívünkben, :/: 
 Erőt, bátorságot nyújt Éltünkben, 
 Áldott Lélek, te légy mellettünk,
 S újjá születtetünk.
<hr />##190. Dicséret

###1. vers

 Ez esztendőt megáldjad, Ez esztendőt megáldjad 
 Kegyelmedből, Úr Isten; :/: 
 Bő zsírral ékesítsed, Bő zsírral ékesítsed, 
 Te szent Jehova Isten! 
 Tégedet áldnak, 
 Kik lakoznak e földnek színén; 
 És a puszta helyek is Bőséggel, :/:
 Halmok áhítozódnak Víg kedvvel;
 Boldog, kit magadnak választál, 
 Sionnak királya!
<hr />##191. Dicséret

###1. vers

 Ez esztendőt áldással, Ez esztendőt áldással, 
 Koronázd meg, Úr Isten, :/: 
 Hogy víg hálaadással, Hogy víg hálaadással 
 Dícsérje neved minden. 
 Tetőled jőnek Kedves napjai az időnek;
 Nyújts hát, kérünk, bőséget Kezeddel, :/:
 Tőlünk a békességet Ne vedd el; 
 De, midőn megtartod testünket, 
 Ne hagyd el lelkünket! 
<hr />##192. Dicséret

###1. vers

 Adj békességet, Úr Isten, 
 A mi időnkben a földön,
 Mert nincsen nékünk több senki 
 Bajvívónk és hadakozónk, 
 Hanem csak te Úr Isten.
<hr />##193. Dicséret

###1. vers

 Az Úr Jézus Krisztusnak kegyelme, 
 És Atyánknak, Istennek szerelme, 
 Szentlélekkel áldott közösségben
 Légyen mindig, mindnyájunkkal.
 Ámen.
<hr />##194. Dicséret

###1. vers

 Tartsd meg e gyülekezetnek,
 Melyet törvényid vezetnek, 
 Nagyjait, kicsinyjeit; :/:
 Igazgassad tanítóit, Hűséges elöljáróit, 
 Felsőbb és köz rendeit. 
 Adjad, hogy szívvel-lélekkel :/:
 Dícsérhessünk a szentekkel, 
 S csak téged tisztelhessünk. 
 És ha eljő amaz óra, 
 Melyben szállunk koporsóba: 
 Mennybe hozzád mehessünk! 
<hr />##195. Dicséret

###1. vers

 Áldjuk Istent, végével 
 Isteni tiszteletünknek, :/: 
 Mondjunk immár örömmel 
 Dícséretet szent nevének! 
 Mi Istenünk legyen áldott, 
 Hogy lelkünkben gazdagított.###2. vers

 Immár Isten áldása 
 Kimondatott mindnyájunkra, :/: 
 Menjünk örömmel haza 
 Tisztünkre és dolgainkra. 
 Ő Szentlelke erősítsen, 
 Minket tovább is vezessen.###3. vers

 Áldja meg kimentünket,
 Áldja bemenetelünket, :/:
 Áldja meg kenyerünket, 
 Szentelje meg életünket; 
 Áldjon meg boldog halállal, 
 Végre örök boldogsággal.
<hr />##196. Dicséret

###1. vers

 Mondjatok dícséretet, 
 Keresztyének, az Úr Istennek, 
 Szentséges tiszteletet 
 Adjatok ő nevének.###2. vers

 Örvendjetek őneki 
 Igaz isteni buzgóságban, 
 Mert köztetek lakozik 
 Az Anyaszentegyházban.###3. vers

 És ő megelégíti 
 Lelketeket lelki kenyérrel; 
 Biztat ő igéjével 
 Édes ígéretivel.###4. vers

 Szent, Uram, a te neved, 
 Szent vagy te a magas mennyekben, 
 Szent vagy és rettenetes 
 Minden nemzetségekben.###5. vers

 Tégedet illet, Uram, 
 Mi tiszteletünk, háladásunk, 
 A mi gyülekezetünk, 
 Ünnepet szentelésünk.###6. vers

 Hála légyen tenéked, 
 Hogy megjelentéd te magadat, 
 Hogy megértettük, Uram, 
 A te akaratodat.###7. vers

 Dícséret és dicsőség 
 Légyen tenéked magasságban, 
 Dícséret és tisztesség 
 Az Anyaszentegyházban.
<hr />##197. Dicséret

###1. vers

 Hálaadásunkban
 Rólad emlékezünk, 
 Kegyelmes Istenünk, 
 Tégedet tisztelünk 
 Te nagy jóvoltodért, 
 És felmagasztalunk, 
 Haszontalan szolgák, 
 Mert ezzel tartozunk.###2. vers

 Hajtsd le füleidet, 
 Értsd meg kérésünket, 
 Mi édes Istenünk,
 Ne nézd bűneinket; 
 Tiszta szívből kérünk, 
 Mi könyörgésünket 
 Vedd hozzád, Úr Isten, 
 Esedezésünket.###3. vers

 Gerjeszd fel igédnek
 Szerelmét lelkünkben, 
 Szentlélek Istennek 
 Szentségét szívünkben; 
 Adj igaz értelmet 
 Bőséggel elménkben, 
 Téged szolgálhassunk 
 E földön éltünkben.###4. vers

 Tanúságra erőt 
 Csak te tőled kérünk, 
 Hogy szent istenséged 
 Dícsértessék tőlünk: 
 Ha először a te 
 Országod keressük, 
 Semmiben nem lészen 
 Fogyatkozás nékünk.###5. vers

 Azért gyorsaságot 
 Elkezdett dolgunkban,
 Végig megmaradást 
 Mi hivatalunkban, 
 Szorgalmatosságot 
 S hűséget tisztünkben, 
 Egymás-szeretetet 
 Plántálj életünkben.###6. vers

 Engedd meg ezeket, 
 Szent Atyánk, Krisztusért,
 Mi Idvezítőnkért, 
 Kegyes táplálónkért, 
 Ki egy hatalomban 
 Szentlélek Istennel
 Élsz és uralkodol 
 Mindörökké, Ámen.
<hr />##198. Dicséret

###1. vers

 Ti keresztyének, dícsérjétek Istent, 
 Kik Úr Jézusnak e földön szolgáltok 
 És mindenkoron a szent helyen vagytok:
 Dícsérjétek Istent!###2. vers

 Imádkozzatok az Atya Istennek, 
 Jézus nevében hozzá siessetek, 
 És tiszta szívet hozzá emeljetek: 
 Dícsérjétek Istent!###3. vers

 Áldjon meg minket az Atya Úr Isten,
 Megigazítson a Fiú Úr Isten, 
 És megszenteljen a Szentlélek Isten
 Mindenkoron! Ámen.
<hr />##199. Dicséret

###1. vers

 Adjunk hálákat az Atya Istennek,
 Mennynek és földnek szent teremtőjének, 
 És embereknek gondviselőjének, 
 Éltetőjének.###2. vers

 Mert ő mihozzánk atyai szerelmét, 
 Kijelentette drága szent igéjét, 
 Mellyel táplálja híveinek lelkét, 
 Nyújtja kegyelmét.###3. vers

 És ő megáldja benne reménylőket, 
 Erősít minden erőtelenséget, 
 Világosítja homályos szívünket,
 Setét elménket.
 119:1.###4. vers

 Atya Istennek mindezekért 
 légyen  Dícséret és nagy dicsőség 
 mennyégben, 
 Fiával s Szentlelkével 
 egyetemben, 
 Örökké! Ámen.
<hr />##200. Dicséret

###1. vers

 Ó, maradj kegyelmeddel
 Mivelünk, Jézusunk, 
 Hogy a bűnös világnak 
 Tőribe ne jussunk.###2. vers

 Ó maradj szent igéddel 
 Mivelünk, Megváltónk, 
 E földi vándorlásban 
 Te légy útmutatónk.###3. vers

 Ó maradj, világosság 
 Mivelünk fényeddel, 
 Te vezess a sötétben, 
 Hogy ne tévedjünk el.###4. vers

 Ó maradj áldásoddal
 Mivelünk, Úr Isten, 
 Szent kegyelmed áraszd ránk 
 Minden szükséginkben.###5. vers

 Ó maradj oltalmaddal 
 Mivelünk, hű pajzsunk, 
 Hogy e világ diadalt 
 Ne vehessen rajtunk.###6. vers

 Ó maradj hűségeddel
 Mivelünk, szent Isten,
 Adj erőt, hogy megálljunk 
 Mindvégig a hitben.
<hr />##201. Dicséret

###1. vers

 Uram, kegyes indulatomban 
 Ím, teszem vallásom: :/: 
 Ez életemben, halálomban 
 Fő vigasztalásom: 
 Hogy én az Úr Jézus Krisztusnak 
 Tulajdona vagyok, 
 Rajtam irgalmas szent voltának 
 Kegyelmei nagyok.###2. vers

 Ki, midőn voltam halál révén,
 Teljes bűn mérgével, :/:
 Megváltott, ügyemet felvévén, 
 Drága szent vérével. 
 Az ördög terhes fogságából 
 Híven feloldozott, 
 A bűnnek kemény igájából
 Szabadságra hozott.###3. vers

 Ezután sem hágy el végképen 
 Kívánt segedelme, :/: 
 Sőt, mint fiát, engem akképen 
 Takargat védelme. 
 Gondot visel én életemre 
 Hatalmas szent karja, 
 Semmi gonosz nem száll fejemre, 
 Ő ha nem akarja.###4. vers

 Ha midőn atyai vesszejét 
 Felvonja ellenem, :/: 
 S bölcs dorgálásának erejét 
 Kelletik szenvednem: 
 Akkor is lankadott szívemet 
 Szentlelke biztatja, 
 Hogy rajtam lévő veszélyimet 
 Javamra fordítja.###5. vers

 Reménységem neveli bennem 
 S bizonyossá tészen, :/: 
 Hogy végre jutalmam énnékem 
 Örök élet lészen, 
 Melyre is készíti lelkemet 
 És hívja magához, 
 Hogy szabjam egész életemet 
 Szent akaratjához.###6. vers

 Uram, taníts gyarló éltemnek 
 Nagy bűnös voltára, :/: 
 Ó vezess én árva fejemnek 
 Szabadítójára: 
 Magamat néki hadd adhassam 
 Lelki ajánlással, 
 Drága jóvoltát felválthassam 
 Méltó hál'adással.
<hr />##202. Dicséret

###1. vers

 Fő boldogságom tartom én ebben, 
 Hogy az Úr Jézus tudományát vallom,
 Ember nem szólott soha bölcsebben,
 Azért beszédit nagy örömmel hallom.  
 Ezek éltemnek vezéri lévén,   
 Megvigasztalnak a halálnak révén.###2. vers

 Ha bűnöm kárhozattal fenyeget, 
 E hitben vetem teljes reménységem, 
 Hogy Megváltóm tett értem eleget;    
 Nem árthat nékem semmi ellenségem. 
 Ő visel gondot úgy életemről, 
 Hogy egy hajszál sem esik le fejemről.###3. vers

 Megfoghatatlan nagy szerelmével   
 Jézusom úgy vont kebelére engem,   
 Hogy lelkem-testem tehetségével 
 Őneki örök tulajdona lettem. 
 Szent akaratját örömest, készen 
 Teljesíteni legfőbb gondom lészen.###4. vers

 Add Uram, kérlek, tudomásomra, 
 Hogy nyavalyámnak okát hol keressem, 
 Hogy óhajtott szabadulásomra 
 Segedelmeddel hadd törekedhessem. 
 Jótéteményed mily csudálatos! 
 Oktass, hogy légyek hozzád háládatos.
<hr />##203. Dicséret

###1. vers

 Mennybéli Úr Isten, hallgass meg 
 engemet az én könyörgésemben,
 Ne hagyj el engemet ily nagy nyavalyámban, 
 tekints meg szükségemben; 
 A nagy bánat miatt már adj vígasságot 
 az én nagy bús szívemben, 
 A te Szentlelkeddel vigasztalj 
 meg kérlek, én keserűségemben.###2. vers

 Jól tudom, micsoda nagy okai vannak én 
 nyomorúságomnak: 
 Mert az álnok világ hízelkedésinek, 
 hittem csalárdságának;
 Az ő szép szavának, sok ajándékának, 
 nékem kik bút hozának, 
 Engemet mindenben ez világ kedvébe: 
 jaj, ím mibe hajtának!###3. vers

 Jaj nékem, bűnösnek és gyarló 
 embernek, ha rajtam nem könyörülsz, 
 Az én nagy bűnömért, hatalmas Istenem, 
 nékem meg nem kegyelmezsz; Soha nem 
 lehet így nékem vígasságom, hogyha 
 bűnöm szerint versz, 
 Már minek örüljek, felséges Úr Isten, ha 
 velem jól nem tészesz?###4. vers

 Hová legyek Uram, ha elhagysz engemet, 
 kihez hajtsam fejemet? 
 Föld kerekségében sehol nem találom, 
 kire bízzam lelkemet; 
 Nincsen itt e földön, ki elvenné rólam az 
 én nagy sok bűnömet, 
 De nagy félelemmel te hozzád kiáltok: 
 hallgasd meg kérésemet.###5. vers

 Hová legyek immár, hatalmas Istenem, 
 ily fogyott életemmel? 
 Mert lám, Uram, hozzád sokszor 
 felkiálték keserves beszédemmel; 
 Miért nyomorítál, én édes Istenem, most 
 ez keserűséggel? 
 Mit használok immár itt ez világ szerint 
 bujdosó életemmel?###6. vers

 Ó miért te, Uram, ennyi sok ideig
 a te szent személyedet,
 Reám nem fordítád kegyelmességedből
 a te kegyességedet? 
 Én siralmim elől elfordítád, Uram, a te 
 szent füleidet;
 De ha meghallgatnál, megvígasztalhatnád az 
 én nagy bús szívemet.###7. vers

 Ne útálj meg, Uram, én sok bűneimért, 
 számtalan esetimért,
 Mert méltónak vallom magamat 
 mindenkor az én undokságimért 
 A megbüntetésre és felserkentésre az én 
 kényességimért;
 De nem vetsz el, Uram, szent szemeid 
 elől az én érdemem szerént.###8. vers

 Ezen kérlek téged, mennynek-földnek 
 Ura, királyoknak Királya,
 Hogy míg e világban éltemet kívánod, 
 azt csak Szentlelked bírja,
 Minden dolgaimat és én útaimat 
 szüntelen igazgassa,
 Hogy te szent nevedet hozzám 
 jóvoltodért én lelkem magasztalja.###9. vers

 Ne bánkódjál lelkem, ne hagyd el 
 magadat nagy keserűségedben,
 Ó én édes szívem, mit keseregsz bennem 
 ily igen életedben?
 Hagyd el a bánatot, végy nagy vígasságot 
 a hatalmas Istenben:
 A nagy bánat helyett ő ád jó örömet
 a Szentlélek Istenben.###10. vers

 Dicsőség tenéked, magasságban,
 Isten, királyoknak Királya! 
 Dicséret mondassék néked, Krisztus 
 Jézus, minden uraknak Ura! 
 Velük egyetemben Szentlélek Úr Isten, 
 mi lelkünknek világa: 
 Teljes Szentháromság, egy bizony 
 Istenség, lelkemnek boldogsága!
<hr />##204. Dicséret

###1. vers

 Boldogok, akik lelki szegények, Szívből 
 könyörögnek,
 Mert a mennyország adatik nékiek.###2. vers

 Boldogok, akik sírván bánkódnak, 
 És károkat vallnak, 
 Mert Istentől ők megvigasztaltatnak.###3. vers

 Boldogok azok, akik szelídek,
 És nem háborognak, 
 Mert ők e földön örökséget bírnak.###4. vers

 Boldogok, akik az igazságot 
 Éhezik, szomjazzák, 
 Mert Istentől ők megelégíttetnek.###5. vers

 Boldogok azok, kik irgalmasok, 
 Máson könyörülnek, 
 Irgalmasságot mert Istentől nyernek.###6. vers

 Boldogok, akik tiszta szívűek, 
 Hitből megtisztultak, 
 Mert megismervén az Istent meglátják.###7. vers

 Boldogok, akik békességszerzők, 
 Mert ők hívattatnak 
 Az igaz hitben Isten fiainak.###8. vers

 Boldogok, akik az igazságért 
 Üldözést szenvednek, 
 Mert a mennyország adatik ezeknek.###9. vers

 Boldogok lesztek, mikor Krisztusért 
 Emberek gyűlölnek, 
 Megszidalmaznak s gonoszul üldöznek.###10. vers

 Akkor azért hát örvendezzetek 
 És vigadozzatok, 
 Mert mennyben lészen ti nagy 
 jutalmatok.
<hr />##205. Dicséret

###1. vers

 Ne szállj perbe énvelem, 
 Ó, én édes Istenem! 
 Mert meg nem igazul teelőtted lelkem: 
 Elkárhoztathatsz engem. ###2. vers

 Mert én anyám méhében 
 Fogantattam vétekben, 
 E világra lettem eredendő bűnben, 
 Kárhozatos esetben.###3. vers

 Néked bűnöm megvallom, 
 Mert én azzal tartozom; 
 Te bocsáthatod meg, bizonnyal jól tudom: 
 Segítségedet várom.###4. vers

 Bűneimnek tőréből,
 Az ördögnek kezéből, 
 Ments ki megérdemlett nagy veszedelmemből: 
 Tekints reám az égből!###5. vers

 Szent Fiad haláláért, 
 Keserves nagy kínjáért, 
 Áldott szent vérének el-kifolyásáért: 
 Kegyelmezz meg mindezért!###6. vers

 Az ő tisztaságáért, 
 És ártatlanságáért, 
 Szent kezein való sebeknek helyéért, 
 Töviskoronájáért!###7. vers

 Én fertelmességemet 
 És oly nagy sok vétkemet, 
 Mikkel megfertőztem undokul lelkemet, 
 Rútítottam testemet:###8. vers

 Bocsásd meg, ó Úr Isten! 
 Ó áldott Atya Isten! 
 Kegyelemmel bőves, irgalmas jó Isten! 
 Nagy tűrhető szent Isten!###9. vers

 A te áldott Szentlelked, 
 Kérlek, tőlem el ne vedd, 
 Sőt újítsd meg bennem, hogy dicsérjem neved, 
 Szolgálhassak tenéked.###10. vers

 Reád bíztam magamat, 
 Te viseljed gondomat, 
 Igazgasd jó útra az én lábaimat,
 És minden szándékimat.###11. vers

 Vigasztald meg szívemet, 
 Búban epedt lelkemet; 
 Ne hányd szemeimre undok vétkeimet 
 És cselekedetimet.###12. vers

 Csak tégedet dicsérlek, 
 Míg e világon élek, 
 Mert tudom, nyugalmat csak te nálad lelek, 
 Mikor innét kikelek.###13. vers

 Mindörökké áldassál 
 És felmagasztaltassál, 
 Áldott Atya Isten, a te szent Fiaddal, 
 Szentlélek áldásával!
<hr />##206. Dicséret

###1. vers

 Én Istenem! 
 Sok nagy bűnöm 
 Lelkemet szorongatják: 
 Itten nincsen, Ki segítsen, 
 Hát kihez folyamodjam? ###2. vers

 E világon, 
 Minden úton,
 Ha szintén elindulok,
 Súlyos terhem, betegségem 
 Ki elvégye, nem látok.###3. vers

 Hozzád térek, 
 Végy be kérlek, 
 Jó Atyám s haragodban 
 Meg ne büntess, Légy kegyelmes 
 Hozzám te szent Fiadban.###4. vers

 Ha terhelnem, 
 Kell szenvednem 
 Az igaz ítélettől: Bár itt büntess, 
 Csak ott kedvezz: 
 Ne vesszek el örökül.###5. vers

 Ha sajtolgatsz, 
 Kereszttel látsz, 
 Adj engedelmes szívet, 
 Hogy tűréssel 
 És reménnyel Várjam idvességemet.###6. vers

 Nyújtsd kegyelmed 
 És Szentlelked, 
 Hogy engem vezéreljen; 
 Bűn, ellenség És hitlenség
 Hogy pokolra ne vigyen.###7. vers

 Mint kis madár, 
 Ha szélvész jár 
 Az égi csattogásban, 
 Rejtez fákban És odúkban, 
 Hol megmaradhat bátran:###8. vers

 Így a bűnök, 
 Halál s ördög 
 Engemet ha rettentnek: 
 Rejtekhelye Vagy, reménye, 
 Ó Krisztus, én lelkemnek.###9. vers

 Sebeidben Rejts el engem, 
 Hol bízvást megmaradok; 
 Bár meghaljak,
 Vagy kínt valljak,
 Jól tudom: hozzád jutok.###10. vers

 Te énnékem 
 Ellenségem 
 Haláloddal meggyőzted, 
 Boldog helyem, Idvességem 
 A mennyben megszerezted.###11. vers

 Áldott Isten  Egy felségben, 
 Tebenned szívem örül, 
 Mert te szavad Áll s megmarad: 
 Aki hiszen, idvezül.
<hr />##207. Dicséret

###1. vers

 Seregeknek hatalmas nagy királya, :/: 
 Könyörgésem székedet megtalálja, 
 Mert szívemet sok bú állja, 
 Olyan bűntől, mint megterhelt gálya.###2. vers

 Ím előtted megaláztam magamat, :/: 
 Földre hajtván szomorodott orcámat; 
 Halld meg, Atyám, csendes szómat, 
 Add meg szívből kívánt lelki jómat.###3. vers

 Ne vess el hát az én sok bűneimért, :/: Ne 
 is büntess háládatlanságomért, 
 De sőt inkább szent Fiadért, 
 Kegyelmezz meg érdemes kínjáért.###4. vers

 Kihez hajtsam búba merült fejemet? :/: 
 Ki tölti bé megsebhedett szívemet? 
 Ha te is elhagysz engemet, 
 Elveszek, ha nem szánod lelkemet.###5. vers

 Az én lelkem reszket előtted állván, :/: 
 Mint a gyenge levél nyárfának ágán, 
 Ellened tett bűnöm látván, 
 Gyászban járván sír s kegyelmet kíván.###6. vers

 Gyakran szívből folyamodom elődbe, :/: 
 Könyörgésem hasson fel az egekbe; 
 Uram, hadd jusson elődbe, 
 Vétkeimet temesd a tengerbe.###7. vers

 Örök Isten, felette irgalmas vagy, :/: 
 Megtérőkhöz kegyelmed is igen nagy; 
 Engem, talpig bűnöst ne hagyj, 
 Vigasztalást inkább szívemnek adj.###8. vers

 Engem bűnöst hiszen földből formáltál, :/: 
 Töredelmes cserép helyre állattál, 
 Sokszor sok bűnért sujtoltál, 
 Addig vertél, míg hozzád hajtottál.###9. vers

 Reám vigyázz a szép felvont egekből, :/: 
 Dicsőséges királyi szent székedből; 
 Halld meg, mert könyörgök szívből, 
 Mosogass meg undok vétkeimből.###10. vers

 Gyarló szívem magasztalja nevedet, :/: 
 Hogy pokolra nem eresztéd lelkemet; 
 Megbocsátád vétkeimet, 
 Melyért áldlak, édes Istenemet.
<hr />##208. Dicséret

###1. vers

 Uram, bűneink soksága, 
 Undoksága Érdemli haragodat, 
 Méltók vagyunk, hogy ellenünk, 
 Szent Istenünk, Felemeld ostorodat.###2. vers

 De tudjuk, hogy ki megvallja 
 És átallja Bűneit s hozzád megtér, 
 Azt nem hajtod el előled, 
 Sőt tetőled Bűnbocsánatot az nyér.###3. vers

 Azért hát mi is járulunk 
 És borulunk Elődbe fájdalmasan, 
 Bűnös lelkünknek kegyelmet, engedelmet 
 Kérvén alázatosan.###4. vers

 Szánj meg, Uram, ily ügyünkben 
 S megtértünkben Függeszd fel ostorodat. 
 Ó, hajtson hozzánk békére Fiad vére,
 S felejtsd el haragodat.###5. vers

 Szólj hozzánk, Uram, csendesen 
 És édesen; Félelmünk mindjárt széled, 
 És lelkünk is e szózattól, 
 Mint harmattól a hervadt virág, éled.###6. vers

 Uram, végy minket kedvedbe,
 Szerelmedbe, S vígasztald meg szívünket. 
 Tőlünk soha ne maradj el,
 Se ne hagyj el, Hanem fogjad kezünket.
<hr />##209. Dicséret

###1. vers

 Tökéletes volt minden tekintetben, 
 Mind amit Uram teremtél kezdetben. 
 Az ember testét te alkotád szépen, 
 És lelkét épen.###2. vers

 Tenmagad képét adtad ő reája, 
 Szent ártatlanság volt ékes ruhája, 
 Bölccsé is tetted, hogy téged ismerne 
 S élvén dícsérne.###3. vers

 Első szüleink de félre térének, 
 A kísértőnek mikor engedének, 
 Már mi mindnyájan, kik tőlük eredtünk, 
 Bűnben születtünk.###4. vers

 Tagjaink mind, és bennünk minden részek
 Restek a jóra, a gonoszra készek, 
 Nincs erőnk s a jót, noha jónak hisszük, 
 Véghez nem visszük.###5. vers

 Fertőbe estünk, Uram végy ki onnan, 
 Szülvén minket Szentlelkeddel újonnan; 
 Újítsd meg rajtunk, hogy legyünk te néped, 
 Isteni képed.
<hr />##210. Dicséret

###1. vers

 Ó áldandó Szentháromság!
 Nyögésemre figyelmezz. :/: 
 Jövel, siess, Főboldogság, 
 Én Istenem, kegyelmezz! 
 Ó, Uram, Uram, ne hagyj! 
 Mert reménységem te vagy.###2. vers

 Ím környülvett már az ínség, 
 Minden bűnöm rám tódult, :/:
 Szorongat a végső szükség, 
 Fetrengek, mint egy bódult. 
 Ó, szerelmes szent Atyám! 
 Légy nékem erős bástyám.###3. vers

 Ölelgess szent szerelmeddel, 
 Örök szövetségedből, :/: 
 Takargass be védelmeddel, 
 Adj részt örökségedből: 
 Nézz régi irgalmadra 
 S egyetlenegy Fiadra.###4. vers

 Ó egyetlenegy segítőm, 
 Uram Jézus, irgalmazz! :/: 
 Légy vélem, én Idvezítőm, 
 A gonosztól oltalmazz; 
 Hiszen te értem jöttél, 
 S értem is vért öntöttél.###5. vers

 Gyógyítsd lelkem betegségét 
 Véres verejtékeddel, :/: 
 A halálnak édességét 
 Újítsd drága véreddel, 
 Mert csak az lelkem bére, 
 Más érdem álljon félre.###6. vers

 Ó Isten Báránya, kedvezz, 
 Mert most vagyon az óra; :/: 
 Mondd lelkemnek: 
 Légyen idvez, Dolga forduljon jóra. 
 Ó Úr Jézus, könyörülj, 
 Könyvedből ki ne törülj!###7. vers

 Ó vigasztaló Szentlélek, 
 Jövel segítségemre, :/: 
 És míg itt mozgok és élek, 
 Készíts idvességemre. 
 Tartsd meg bennem a hitet, 
 Mit kegyelmed készített.###8. vers

 Bátoríts a halál ellen, 
 És ha már elaluszom, :/: 
 Hogy a Sátán el ne nyeljen, 
 Te légy, Jézus, végső szóm. 
 Maradj velem mindvégig: 
 Kísértess bé az égig.###9. vers

 Ó Úr Jézus, légy Jézusom: 
 Légy irgalmas lelkemnek! :/: 
 Ó vedd hozzád, egy orvosom, 
 Míg megadod testemnek,  
 Ó Jézus, tőlem ne fuss! 
 Ó jövel, Uram Jézus!
<hr />##211. Dicséret

###1. vers

 Meghagytad nékünk, Úr Isten, 
 Hogy járjunk törvényedben 
 És téged tiszteljünk 
 Teljes szívvel, lélekkel
 És minden mi erőnkkel 
 Tégedet szeressünk.###2. vers

 A mi felebarátinkat 
 Szeressük, mint magunkat, 
 Haragot elhagyván; 
 Senkinek kárt ne tégyünk, 
 Mindenhez hívek légyünk 
 És éljünk igazán.###3. vers

 De jaj, mily gyarló életem, 
 Mert Ádámtól születtem: 
 Bűnre vagyok hajló. 
 Elmémnek gondolatja, 
 Szívemnek indulatja 
 Te ellened járó.###4. vers

 Szent igédet nem követem, 
 Sőt gyakran elfelejtem, 
 Jókra tunya szívem; 
 Feleimet gyűlöli, 
 Vagy csak színnel szereti: 
 Mily nehéz énnékem.###5. vers

 Méltán ezért haragodat, 
 Érdemlem ostorodat, 
 De jó reménységgel 
 Nézek fel szent Fiadra, 
 Mint kegyes szószólómra, 
 Kiért hozzám tértél.###6. vers

 Mert én csak őbenne bízom, 
 Nem hányom méltóságom, 
 Mely semmire kellő. 
 Ő engem megigazít, 
 Gonosztól megszabadít, 
 Oly igen jó kedvű.
<hr />##212. Dicséret

###1. vers

 Én nem perlek, 
 És nem merlek, 
 Igaz bírám, vádolni, 
 Ha elkezded Ítéleted 
 Énrajtam gyakorolni.###2. vers

 Lágyan bántál, 
 Nem kívántál 
 Semmit is erőm felett; 
 Az izgató Csalogató 
 Mégis engem bűnre vett.###3. vers

 Megvettetést, Nagy büntetést 
 Ezért előre látok; 
 Szörnyű dolog 
 Lesz, ha megfog 
 A törvényben írt átok.###4. vers

 Sokszor hallom: 
 Az irgalom 
 Nálad éri az eget; 
 De ismétlen Véghetetlen 
 Igazságod fenyeget.###5. vers

 E kettő közt Olyan eszközt 
 Találnom lehetetlen, 
 Hogy jó maradj 
 És mégse hagyj 
 Egy bűnt is büntetetten.###6. vers

 De, midőn én Kételkedvén 
 E két mélység közt állok:
 Útmutatást, 
 Megtartatást 
 Szent igédben találok. 
<hr />##213. Dicséret

###1. vers

 Mindenható Úr Isten, 
 Mi, bűnös emberek, 
 Gyónást és vallást teszünk 
 Mint töredelmesek.###2. vers

 Mert mi igen vétkeztünk 
 Istenséged ellen, 
 Mint teremtő, megváltó 
 És szent Atyánk ellen.###3. vers

 Életünknek rendiben 
 Igen megbántottunk, 
 Mi nagy sok bűneinkkel 
 Téged bosszantottunk.###4. vers

 Gonosz szóval, szándékkal, 
 Látással, hallással, 
 Irigységgel, mordsággal, 
 Rágalmazásokkal.###5. vers

 Szitkos, átkos voltunkkal, 
 Haragtartásunkkal, 
 Hamisan mi hitünket
 Gyakran mondásunkkal;###6. vers

 Isteni káromlással 
 És hitetlenséggel, 
 Mi nyomorúságinkban 
 Békételenséggel.###7. vers

 Istennek szent igéjét 
 Noha gyakran halljuk, 
 De mibennünk majd semmi Gyümölcsét 
 nem látjuk.###8. vers

 Az isteni és atya-
 Fiúi szeretet 
 Nincsen bennünk, de vagyon 
 Éktelen, rút élet.###9. vers

 Bujaság és torkosság, 
 Megfojt a kevélység;
 Telhetetlen s átkozott, 
 Izgat a fösvénység.###10. vers

 Mint tengernek fövénye 
 Megszámlálhatatlan: 
 Azonképpen mi bűnünk
 Nálunk tudhatatlan.###11. vers

 Azért mi is magunkat 
 Istenséged előtt, 
 Bűnösöknek vádoljuk 
 Mind e világ előtt.###12. vers

 Ne nézd mi bűneinket 
 És gonoszságinkat, 
 De tekintsd kegyelmesen 
 Irgalmasságodat.###13. vers

 És el ne feledkezzél 
 Te ígéretedről, 
 A bűnösökhöz való 
 Kegyelmességedről.###14. vers

 Azért néked könyörgünk, 
 Felséges Úr Isten: 
 Ne állj bosszút szertelen 
 Mi gonosz bűnünkön.###15. vers

 De minékünk megbocsáss 
 Te szent Fiad által, 
 Hogy mi idvezülhessünk 
 Ő irgalma által.###16. vers

 Hisszük, hogy meghallgattál 
 Mi könyörgésünkben, 
 Azért lelki örömmel 
 Mi ezt mondjuk: Ámen.
<hr />##214. Dicséret

###1. vers

 Sok nyavalyánkban Atyánkhoz kiáltunk, 
 Mert segedelmet sehol sem találunk, 
 Csak ő minékünk Atyánk és gyámolunk, 
 Minden oltalmunk.###2. vers

 Tégedet azért alázatos szívvel
 Kérünk: oltalmazz, Atyánk, jobbkezeddel, 
 És táplálj minket a te szent Igéddel: 
 Lelki étellel.###3. vers

 Itt e világon míglen mi nyomorgunk, 
 Csak segedelmed alá folyamodtunk, 
 Mert igen kegyes Atyánk vagy minékünk: 
 Minden életünk.###4. vers

 Pokol ajtaja bűnért reánk nyila, 
 Hogy az Istennek haragja indúla, 
 Minden nyavalya ottan reánk szálla: 
 Bűnnek jutalma.###5. vers

 Ha bűneinket számlálod, Úr Isten, 
 Senki közülünk nem mehet elődben, 
 Mert mi fetrengünk számtalan sok bűnben, 
 Undok életben.###6. vers

 Azért könyörgünk: ne nézd bűneinket, 
 De tekints kegyes szemeiddel minket, 
 A te Fiadért szeress ingyen minket, 
 Szabadíts minket!###7. vers

 Ne tégy mi vélünk a mi bűnünk szerint, 
 De tekints minket kegyességed szerint, 
 A Krisztus Jézus kedves volta szerint, 
 Érdeme szerint.###8. vers

 Végy el mi rólunk ennyi sok ínséget, 
 Adj nékünk, kérünk, immár csendességet; 
 Ne fogyatkozzunk el sok ínségink közt: 
 Adj nékünk erőt!###9. vers

 Sok háborgásink lecsendesedjenek, 
 Hogy hatalmasok tégedet féljenek,
 És mindenkoron téged ismerjenek 
 Örök Istennek.###10. vers

 Dícséret légyen az Atyának mennyben, 
 Ő szent Fiának örök dicsőségben, 
 És Szentléleknek velük egyetemben, 
 Örökké, Ámen.
<hr />##215. Dicséret

###1. vers

 Eltévedtem mint juh, Eltévedtem mint juh, 
 A bűnösök útjára, :/: 
 Ó, segíts, Jézusom, Őriző pásztorom, 
 Hogy ne jussak romlásra. 
 Te ontál drága vért Elveszett juhokért, 
 Viselj gondot a nyájra.###2. vers

 Én is juhod vagyok, Én is juhod vagyok, 
 Nyájadnak legkisebbje, :/: 
 Kit te megtéríthetsz, Bűnből kivezethetsz 
 A szép kies helyekre. 
 Kérlek azért hitből, Töredelmes szívből, 
 Fogadj, végy kegyelmedbe.###3. vers

 Ím előtted állok, ím előtted állok, 
 Ajtód előtt zörgetek, :/: 
 Bár titkos bűnökkel És nyilván lévőkkel 
 Vétkeztem te ellened:
 Kérlek mindazáltal, Nagy irgalmassággal 
 Fogadd vissza gyermeked.###4. vers

 Bár a hit szívemben, Bár a hit szívemben 
 Oly kicsiny, mint mustármag, :/:
 Mégis, bármi gyenge, Szentlelked nevelje, 
 Nevelje fel nagy fának, 
 Hogy terjedjen ága És legyen virága 
 Kedves néked, Urának.###5. vers

 Míg porsátoromban, Míg porsátoromban 
 Tartasz, mint egy tömlöcben, :/: 
 Nevelj igaz hitben, Munkás szeretetben, 
 Hogy élhessek itt bölcsen 
 És kimúlásomig, Utolsó órámig 
 Tisztemet hűn betöltsem.###6. vers

 Szállj le, Uram, hozzám, Szállj le, Uram, 
 hozzám, Jöjj, ó Jézus, sietve, :/: 
 Vágyakozó szívvel Kiterjesztett kézzel 
 Várlak immár epedve, 
 Hogy veled Mennyekbe, Örömmel menjek 
 be Ábrahám kebelébe.
<hr />##216. Dicséret

###1. vers

 Végtelen irgalmú Isten, hozzád kiáltok, 
 E nagy mélységekből szabadulást kívánok; 
 Értsd meg kérésimet, 
 Érjék füleidet Ennyi sok zokogások.###2. vers

 Igazságod szerint ha cselekedel vélünk, 
 Ha mind számon tartod, amit ellened 
 vétünk: 
 Senki nem állhatja Súlyos kezed miatt, 
 Tőled ha büntettetünk.###3. vers

 Fölötte bőséges nálad a kegyelmesség, 
 Atyai kegyesség, szelíd engedelmesség, 
 Néked hát szentektől S földi emberektől 
 Adassék nagy tisztesség.###4. vers

 Az Urat óhajtom, várja lelkem az Urat 
 Szívem szomjúhozván, hogy mutassa 
 jóvoltát:
 Igéjéből értem, Melyben reménységem: 
 Nem vonja meg irgalmát.###5. vers

 Lelkem az Úr Istent buzgósággal óhajtja, 
 Mint éjjeli strázsa napköltét alig várja, 
 Reggelről-reggelre, Estéről-estére 
 Szívem Istent úgy várja.###6. vers

 Valakik az Úrnak választott szenti vagytok, 
 Egyedül csak benne légyen bizodalmatok, 
 Mert ő nála váltság, Vagyon irgalmasság, 
 Ő lesz néktek Atyátok.###7. vers

 Izraelt megváltja, és a keresztyénséget, 
 Hívek seregének megbocsátja vétküket, 
 Minden nyavalyából, Az örök halálból 
 Kimenti ő lelküket.
<hr />##217. Dicséret

###1. vers

 Bűnösök hozzád kiáltunk: 
 Úr Isten, könyörülj rajtunk! :/: 
 Nyisd meg a te füleidet, 
 Hallgasd meg könyörgésünket! 
 Mert ha te mind megítéled, 
 Amit vétettünk ellened, 
 Mind elkárhozunk előtted.###2. vers

 Nagy a te irgalmasságod, 
 A bűnt Te megbocsáthatod; :/: 
 Nincs nékünk semmi érdemünk, 
 Már semmi ártatlanságunk. 
 Nincs ki kérkedjék előtted, 
 Félünk mindnyájan Tégedet, 
 És könyörgünk mi Tenéked.###3. vers

 Bízzunk azért az Istenben, 
 És nem a mi érdemünkben, :/: 
 Nyugodjék Őbenne lelkünk, 
 Ő légyen mi reménységünk; 
 Lám nékünk nyilván ígéré, 
 Hogy akar oltalmunk lenni, 
 Azért higgyünk csak Őnéki.###4. vers

 Erősek legyünk hitünkben, 
 Bízzunk csak az Úr Istenben; :/: 
 Ne essünk Benne kétségben, 
 Ne szomorkodjunk lelkünkben. 
 Minden keresztyén hív légyen, 
 Ki megújult Szentlélekben,
 És bízik csak az Istenben.###5. vers

 Ha minékünk sok bűnünk van, 
 Istennek több kegyelme van, :/: 
 Ő irgalmának nincs vége, 
 Bár sok az emberek vétke. 
 Ő nékünk kegyes pásztorunk, 
 Ki őriz minket pokoltól 
 És megment a kárhozattól.
<hr />##218. Dicséret

###1. vers

 Életünknek rendiben körülvesz a halál; :/: 
 Segedelmet, kegyelmet lelkünk már hol 
 talál? Csak nálad, Urunk, Isten! Mert 
 bánjuk bűnünk, mely miatt Haragvásod 
 felgyúladt. Szent, igaz Úr Isten, :/: Szent erős 
 Úr Isten, Szent irgalmas megváltó Urunk, te 
 nagy örök Úr: A keserű halálban ne hagyj 
 immár elvesznünk! Irgalmazz nekünk!###2. vers

 Pokol dühe támad ránk halálnak képében; 
 :/: Szabadítást ki nyújthat ilyen nagy 
 ínségben? Csak te, mi Urunk, Isten. 
 Felindítja nagy irgalmad ennyi bűn és ily 
 bánat.  Szent, igaz Úr Isten, :/: Szent, erős Úr 
 Isten, Szent irgalmas megváltó Urunk, te 
 nagy, örök Úr: A mély pokol lángjától ne 
 hagyj kétségbe esnünk! Irgalmazz nekünk!###3. vers

 Pokol rettentésébe kerget minket bűnünk; :/: 
 Kihez máshoz mehetnénk, hol 
 megmenekülünk? Csak hozzád Urunk, 
 Krisztus! Kiontád drága véredet, bűnért tévén 
 eleget. Szent, igaz Úr Isten, :/: Szent, erős Úr 
 Isten, Szent irgalmas megváltó Urunk, te nagy, 
 örök Úr: Vigasztaló hitünktől ne hagyj minket 
 el esnünk! Irgalmazz nekünk!
<hr />##219. Dicséret

###1. vers

 Atya Úr Isten, könyörülj rajtam 
 te nagy jóvoltodért, 
 Sok bűneimet bocsásd meg nékem 
 irgalmasságodért; 
 Ne hagyj, Úr Isten, kérlek,
 elvesznem, a te szent nevedért.###2. vers

 Ímé, Úr Isten, mind talpig vagyok 
 a bűnben előtted, 
 Mint merő vérben befertőztetett,
 úgy állok előtted: 
 Mint a nyár-levél, úgy reszketek én 
 féltemben tetőled.###3. vers

 Anyám mikoron az ő méhében 
 engemet fogada, 
 Nagy siralommal és fájdalommal 
 e világra hoza: 
 Bűnben fogada, róla reám is a bűn 
 elárada.###4. vers

 Nincs hová lennem, nincs hová fognom 
 elveszett fejemet, 
 Féli, rettegi elbúsult lelkem igaz 
 Istenemet: 
 Vajjon mikoron mossa el rólam az 
 én bűneimet?###5. vers

 Ím te elődbe támasztom, Uram, 
 az én bűneimet: 
 Lássad te magad, irgalmas Atyám, 
 halálos sebemet;
 Kössed be nékem orvosságoddal 
 keserves szívemet!###6. vers

 Mely igen tiszta lennék, Úr Isten,
 ha megmosogatnál, 
 Bizony, a napnál, holdnál,
 csillagnál: szebb lennék a hónál; 
 Senki fehérebb nálam nem lenne, ha 
 megtisztítanál.###7. vers

 Hallgasd meg azért fohászkodását 
 a te híveidnek, 
 Kik most énvelem sírván-óhajtván, 
 együtt könyörögnek: 
 Hatalmat venni ne hagyj mi rajtunk  a 
 mi bűneinknek.
<hr />##220. Dicséret

###1. vers

 Bocsásd meg Úr Isten, ifjúságomnak vétkét, 
 Sok hitetlenségét, undok fertelmességét: 
 Töröld el rútságát, minden álnokságát, 
 Könnyebbítsd lelkem terhét.###2. vers

 Az én búsult lelkem én nyavalyás testemben 
 Tétova bujdosik, mint madár a szélvészben; 
 Tőled elijedett, Tudván, hogy vétkezett, 
 Akar esni kétségben.###3. vers

 Akarna gyakorta hozzád ismét megtérni, 
 De bűnei miatt nem mer elődbe menni, 
 Tőled oly igen fél. Reád nézni sem mér, 
 Színed igen rettegi.###4. vers

 Semmije sincs pedig, mivel elődbe menjen, 
 Mivel jóvoltodért viszont téged tiszteljen, 
 Nagy alázatosan, Méltó haragodban 
 Tégedet engeszteljen.###5. vers

 Bátorítsad, Uram, azért biztató szóddal! 
 Mit használsz szegénynek örök kárhozatjával?
 Inkább hadd dicsérjen E földön éltében 
 Szép magasztalásokkal.###6. vers

 Térj azért, én lelkem, kegyelmes Istenedhez, 
 Szép könyörgésekkel béküljél szent kezéhez, 
 Mert lám hozzá fogad, Csak reá hagyd magad: 
 Igen irgalmas Úr ez.###7. vers

 Higgyünk mindörökké egyedül csak ő benne,
 Őrizkedjünk bűntől, ne távozzunk ő tőle. 
 Áldott az ő neve Örökké mennyekbe’, 
 Ki már megkegyelmeze.
<hr />##221. Dicséret

###1. vers

 Légy irgalmas, Úr Isten, minékünk, 
 Mert ellened álnokúl vétkeztünk, 
 Mégis benned vagyon reménységünk, 
 Bár bűnünkkel téged ingerlettünk.###2. vers

 Vedd el rólunk méltó haragvásod, 
 És mutassad nagy irgalmasságod, 
 Hogy ismerjük meg ebből jóvoltod: 
 Vedd el rólunk ezenképen átkod.###3. vers

 Csak bűn a mi gyarló természetünk, 
 Álnokságban, vétekben születtünk, 
 Veszedelmes a mi földi éltünk, 
 Elkárhozunk, hogyha meg nem térünk.###4. vers

 Voltaképen ellened vétkeztünk, 
 Látásodra gonoszt cselekedtünk, 
 Igaz vagy te, nem kell kételkednünk, 
 Győzedelmes, ha megítéltetünk.###5. vers

 Derékképen tisztítsál meg minket, 
 Mosd el rólunk Fiadért bűnünket,
 És elvesztett szép öltözetünket 
 Ránk feladván, fogadd el lelkünket.###6. vers

 Siess belénk új szíveket adni, 
 Szentlelkeddel lelkünk megújítni,
 Tiszta hittel megajándékozni: 
 Add örökké szent színedet látni.
<hr />##222. Dicséret

###1. vers

 Ó mennyeknek fényessége, 
 És szenteknek dicsősége, 
 Bűnösöknek reménysége, 
 Egyetlen egy segítsége!###2. vers

 Te előtted vallást teszünk, 
 Hogy mi mindnyájan vétkeztünk, 
 Méltó haragodba estünk, 
 és örök halált érdemlünk.###3. vers

 Mert ímé már a mi bűnünk 
 Hatalmasan regnál bennünk, 
 Melyért a mi ellenségünk 
 Követeli jussát bennünk.###4. vers

 Nincs szívünkben reménységünk, 
 Nincs lelkünkben csendességünk; 
 Magunkban megfogyatkoztunk, 
 Halál miatt nyomorodtunk.###5. vers

 Már könyörülj meg mirajtunk, 
 Úr Isten, mert magunk vagyunk;
 Szent Fiadért esedezünk: 
 Szánj meg és ne hagyj elvesznünk!###6. vers

 Vessed reánk szemeidet, 
 Vedd el rólunk bűneinket, 
 Igazíts meg bűnből minket, 
 Vígasztald meg szíveinket.###7. vers

 Dicsőítünk, szent Atyánkat, 
 Véled együtt Megváltónkat, 
 És a mi Vígasztalónkat: 
 A dicső Szentháromságot.
<hr />##223. Dicséret

###1. vers

 Istenem, én, nagy bűnös ember, 
 Szent színed elé járulok, :/: 
 Vétkem oly mély már, mint a tenger, 
 Mentségért hozzád fordulok. 
 Én Istenem, én Istenem, 
 Irgalmazz kérlek énnekem!###2. vers

 Szívem szerint ím elkesergem 
 Gonosz és sok bűneimet: :/: 
 Hogy tőled én eltévelyedtem, 
 Elhagytalak, Teremtőmet. 
 Én Istenem, én Istenem, 
 Irgalmazz kérlek énnekem!###3. vers

 Hallgasd meg én fohászkodásim 
 Atyai nagy szerelmedből, :/: 
 Bocsásd meg minden rút bűneim, 
 Mentsd ki szívem ez ínségből.
 Én Istenem, én Istenem, 
 Irgalmazz kérlek énnekem!###4. vers

 Ne büntess úgy, mint érdemlettem 
 Tőled én undok bűnömmel, :/: 
 Mert akkor nyilván el kell vesznem:
 Térj hozzám hát jó kedveddel. 
 Én Istenem, én Istenem, 
 Irgalmazz kérlek énnekem!###5. vers

 Csak egy szót mondj, hogy újjá légyek, 
 Mondd ezt énnékem, bűnösnek: :/: 
 ”Megengedtem, menj el békével, 
 Meglásd, többé ne vétkezzél.” 
 Én Istenem, én Istenem, 
 Irgalmazz kérlek énnekem!###6. vers

 Nincs kétségem, megvígasztaltál, 
 Erősítéd én szívemet, :/:
 Könyörgésemben meghallgattál, 
 Érzem már szent kegyelmedet. 
 Én Istenem, én Istenem, 
 Irgalmazz kérlek énnekem!
<hr />##224. Dicséret

###1. vers

 Kegyelmezz meg nékünk, nagy Úr Isten, 
 Ne hagyj minket elvesznünk bűnünkben, 
 Kik mindenkor bízunk szent nevedben: 
 Bűnünk szerint ne büntess tömlöcben!###2. vers

 A te néped tenger vétkét vedd el, 
 És fedezgesd bűnét kegyelmeddel, 
 Mert szent Fiad megválta vérével, 
 Nem akart ő elvetni bűnünkkel.###3. vers

 Idvezítő Isten, kérünk téged: 
 Jelenjék meg rajtunk kegyességed, 
 Távozzék el rólunk ítéleted, 
 Légyen vélünk te szent istenséged.###4. vers

 Vajjon egyéb náladnál ki volna, 
 Hogy fogságból kiszabadítana? 
 Hanem csak te, Istennek szent Fia, 
 Ki magadat adád nagy fogságra.###5. vers

 Mutasd ki már irgalmasságodat, 
 Kegyes Isten, és nagy jóvoltodat:
 Add ismernünk a te szent Fiadat, 
 Ő kedvéért jelentsd meg magadat!###6. vers

 Hallgathassuk a te szent igédet, 
 És hihessük te ígéretedet:
 Adjad nékünk a jó békességet, 
 Szabadítsd ki a fogságból néped!###7. vers

 Közel vagyon hívekhez az Isten, 
 Mert nem múlóképen jő közénkben,
 De örökké lakozik szívünkben:
 Nem hágy vesznünk a hitetlenségben.###8. vers

 Higyjünk azért a Jézus Krisztusban, 
 Ne maradjunk bálványimádásban:
 Nem hágy minket az Isten fogságban, 
 És nem adja népét nagy rabságban.
<hr />##225. Dicséret

###1. vers

 Nagy hálát adjunk az Atya Istennek, 
 Mennynek és földnek szent teremtőjének, 
 Oltalmazónknak, kegyes éltetőnknek, 
 Gondviselőnknek.###2. vers

 Hála tenéked, mennybéli nagy Isten, 
 Hogy szent igédet adtad mi elménkben, 
 És hogy ezáltal véssz ismeretedben, 
 Te kegyelmedben. ###3. vers

 A romlás után nem hagyál bűnünkben, 
 Sőt te Fiadat ígéréd igédben, 
 Hogy elbocsátod őtet mi közénkben, 
 Emberi testben.###4. vers

 Felséges Isten, tenéked könyörgünk, 
 Hogy mutassad meg szent Fiadat nékünk, 
 Hogy őtet látván, benne remélhessünk, 
 Idvezülhessünk.###5. vers

 Adjad, hogy lássuk a világosságot, 
 Te szent igédet, az egy igazságot, 
 A Krisztus Jézust: örök vigasságot, 
 És boldogságot.###6. vers

 És ne ismerjünk többet a Krisztusnál, 
 Ne szerethessünk egyebet Jézusnál; 
 Maradhassunk meg a te szent Fiaddal, 
 Krisztus Urunkkal.###7. vers

 Adj igaz hitet a te szent Fiadban, 
 És jó életet minden útainkban; 
 És Szentlelkeddel vígy be hajlékodba, 
 A boldogságba.###8. vers

 Dicsőség néked mennyben, Örök Isten, 
 Ki dícsértetel a te szent igédben, 
 Krisztus Jézusban, mi Idvezítőnkben, 
 És Szentlélekben.
<hr />##226. Dicséret

###1. vers

 Krisztusom, kívüled nincs kihez járulnom, 
 Ily beteg voltomban nincs kitől gyógyulnom; 
 Nincs ily fekélyemből ki által tisztulnom, 
 Veszélyes vermemből és felszabadulnom.###2. vers

 Gyújtsd meg szövétnekét áldott szent igédnek 
 És bennem virraszd fel napját kegyelmednek; 
 Igaz útat mutass nékem, szegényednek, 
 Járhassak kedvére te szent Felségednek.###3. vers

 Várlak, Uram, azért reménykedő szívvel, 
 Miként a vigyázó virradást vár éjjel; 
 Hozd fel szép napodat nékem is jó reggel, 
 Hogy szolgálhassalak serényebb elmével.###4. vers

 Dicsértessél, Atya Isten, magasságban, 
 Mi Urunk Krisztussal mind egy méltóságban, 
 És a Szentlélekkel mind egy hatalomban: 
 Háromság egy Isten, áldj meg dolgainkban.
<hr />##227. Dicséret

###1. vers

 A mi szívünk csak tehozzád, 
 Jézus, Isten Báránya, :/: 
 Óhajtozik, híveidnek 
 Drága fényes aranya, 
 Mert halálunk megrontója, 
 Örök életnek adója 
 Vagy egyedül, Krisztusunk, 
 Idvezítő Jézusunk.###2. vers

 Csudálkozván nézi elménk
 Atyádnak nagy szerelmét, :/: 
 Álmélkodván is szemléli 
 Hozzánk való jó kedvét, 
 Melyet abban megmutatott, 
 Hogy minékünk téged adott; 
 Azért, édes Krisztusunk, 
 Vagy szerelmes Jézusunk.###3. vers

 Szegény bűnös embereknek 
 Idvességes reménye, :/: 
 Benned hívőknek öröme, 
 Boldogsága, szépsége: 
 Jövel, jövel hozzánk, kérünk, 
 Mindenkoron légy mivélünk, 
 Mert csak te vagy Krisztusunk
 És kegyelmes Jézusunk.###4. vers

 Reád bízzuk mi magunkat 
 Itt ez árnyék világban, :/: 
 Idvezítő szerelmedből 
 Könyörülj fiaidon. 
 Légy vezérünk, oltalmazónk, 
 Kegyes mesterünk, tanítónk, 
 Édes Atyánk, Krisztusunk, 
 Gondviselő Jézusunk.###5. vers

 Erősítsd bennünk hitünket, 
 Idvességünk eszközét, :/: 
 Vesd tengerbe bűneinket, 
 Kerüljük pokol tüzét. 
 Így mi halálunk óráján, 
 Életünknek végső táján, 
 Lelkünket, ó Krisztusunk, 
 Vedd kezedbe Jézusunk.###6. vers

 Nincsen nékünk itt e földön 
 Maradandó városunk, :/: 
 Hanem repeső elmével 
 Jövendőt óhajtozunk;
 Ott sok ezer angyalokkal, 
 Téged áldunk szent Atyáddal: 
 Méltó vagy, ó Krisztusunk, 
 Erre, édes Jézusunk.###7. vers

 Hozzád hajtjuk csak fejünket, 
 Ó mi édes Megváltónk, :/: 
 Koporsónkba ha beszállunk, 
 Ott is léssz gyámolítónk. 
 Benned édesen aluszunk, 
 Eljöveteledig nyugszunk, 
 És örökké, Krisztusunk, 
 Véled élünk, Jézusunk.###8. vers

 Zörgetőknek megnyittatik 
 Kegyelemnek ajtaja; :/: 
 Megígérte az Úr Jézus, 
 Hogy kérésünk megadja. 
 Jövel, Jézus, és ne késsél, 
 Már mellőlünk el ne térjél: 
 Idvezíts, ó, Krisztusunk, 
 Mi kegyelmes Jézusunk!
<hr />##228. Dicséret

###1. vers

 Jehova, csak néked éneklek, 
 Ki volna más tehozzád fogható? :/: 
 Dícséretet csak néked zengek, 
 Csak téged áldlak, ó Mindenható! 
 Jővel, segíts, én édes Jézusom, 
 Hogy könyörgésem mennybe eljusson!###2. vers

 Ó vonj, Atyám, Fiadhoz engem, 
 Hogy szent Fiad is hozzád elvigyen; :/: 
 S míg jóvoltodat áldva zengem, 
 Keblem Szentlelked hajléka legyen; 
 Add békességed ízét érzeni
 És dicséreted vígan zengeni!###3. vers

 Ha semmi mást nem kérek tőled, 
 Csak amit Lelked által kérhetek, :/: 
 Te szükségim beteljesíted, 
 Mert Jézus hozzád útat készített, 
 Ki gyötrelmével értem áldozott, 
 És üdvösséget jussomúl hozott.###4. vers

 Jó tudnom azt, hogy közbenjáróm 
 Hű Jézusom, ki jobbod felől ül; :/: 
 Ő általa, ha hitből várom, 
 Kérésem nálad bizton teljesül; 
 Jó nékem, hogy míg tart ez életem, 
 Szent neved vígan, áldva zenghetem!
<hr />##229. Dicséret

###1. vers

 Hű pásztorunk, vezesd 
 a te árva nyájadat, 
 E földi útvesztőben 
 te mutass jó utat; 
 Szent nyomdokodba lépve,  
 a menny felé megyünk, 
 Ó halhatatlan Ige, vezérünk, 
 Mesterünk.###2. vers

 Mert boldog az az ember, 
 ki dicsér tégedet, 
 És kóstolgatja mindennap 
 szent beszédedet; 
 Hát legeltessed igéddel 
 bolygó nyájadat, 
 És terelgessed Lelkeddel
 juhocskáidat.###3. vers

 Szentlelkedet töltsd ránk ki, 
 mint hajnal harmatát, 
 És adj fejünkre tőled 
 nyert ékes koronát, 
 Hogy áldozatra felgyúlt, 
 megszentelt életünk 
 Oltárodon elégjen, Királyunk,
 Mesterünk!
<hr />##230. Dicséret

###1. vers

 Áll a Krisztus szent keresztje 
 Elmúlás és rom felett, 
 Krisztusban beteljesedve 
 Látom üdvösségemet.###2. vers

 Bánt a sok gond, űz a bánat, 
 Tört remény vagy félelem: 
 Ő nem hágy el, biztatást ad: 
 Békesség van énvelem.###3. vers

 Boldogságnak napja süt rám; 
 Jóság, fény jár utamon: 
 A keresztfa ragyogásán 
 Fényesebb lesz szép napom.###4. vers

 Áldássá lesz ott az átok, 
 Megbékéltet a kereszt; 
 El nem múló boldogságod, 
 Békességed ott keresd!###5. vers

 Áll a Krisztus szent keresztje 
 Elmúlás és rom felett, 
 Krisztusban beteljesedve 
 Látom üdvösségemet.
<hr />##231. Dicséret

###1. vers

 Uram, a te igéd nekem 
 A sötétben szövétnekem; 
 Mind igazak és ámenek, 
 Amik szádból kijöttenek, 
 Azért amit nem látok szemmel, 
 Béveszem szavadra hitemmel.###2. vers

 Bízom hozzád erős hittel, 
 Hogy te mindent megcselekszel, 
 Amit szent igédben ígérsz: 
 Hogy kegyelmesen hozzám térsz, 
 És megbocsátván bűneimet, 
 Megadod örök életemet.###3. vers

 E nagy jót neked köszönöm, 
 Mely nekem arra ösztönöm, 
 Hogy a Jézust, kiért velem 
 Közöltetik a kegyelem, 
 Tartsam lelkem megtartójának, 
 Szeressem, engedvén szavának.###4. vers

 Igazgass, Uram, engemet, 
 Hogy megőrizzem hitemet; 
 Ha von magához e világ, 
 Én mint Krisztusba oltott ág,
 Tőle vegyem tápláltatásom, 
 Míg az élők közt lesz lakásom.
<hr />##232. Dicséret

###1. vers

 Hiszek a mennybéli egy Istenben, 
 Mindenható és kegyelmes Atyában, 
 Mennynek és földnek teremtő Urában, 
 Ki mindent tart hű gondviselésben.###2. vers

 És az ő egyszülött szent Fiában, 
 Jézus Krisztusban, a mi egy Urunkban, 
 Aki a Szentlélektől fogantaték 
 S Szűz Máriától tisztán születék.###3. vers

 Szenvede Pilátusnak alatta, 
 Felfeszíttetvén keresztre, meghala; 
 Eltemettetvén poklokra leszálla, 
 Harmadnap halálból feltámada.###4. vers

 Felméne mennybe, üle jobbjára 
 A mindenható Atya Úr Istennek: 
 Ítéletükre onnan az élőknek 
 És holtaknak eljő bizonyára.###5. vers

 Hiszek a szentelő Szentlélekben 
 És egy keresztyén Anyaszentegyházat, 
 Egyességét a szenteknek mindenben, 
 És a bűnöknek megbocsánatát.###6. vers

 Hiszem a testnek feltámadását 
 És idvességgel az örök életet, 
 Mellyet az Isten híveknek megszerzett: 
 Lelkem e hittel biztatja magát.
<hr />##233. Dicséret

###1. vers

 Úr Isten, te tarts meg minket, 
 És szent igédben hitünket; 
 Rontsd meg mi ellenségünket 
 És minden kegyetleneket. ###2. vers

 Kik a Krisztust háborgatni 
 És szent székiből levetni 
 Akarják, őtet rontani, 
 Ő híveiben kergetni.###3. vers

 Krisztus, ki vagy urak Ura 
 És királyoknak Királya: 
 Jelentsed istenségedet 
 És törd meg ellenségidet.###4. vers

 Tartsd meg minden híveidet, 
 Te szegény keresztyénidet,
 Hogy dicsérhessünk tégedet, 
 Tartsd egyességben népedet.###5. vers

 Ó áldott Szentlélek Isten,
 Vigasztalj minket e földön, 
 Légy jelen mi szükséginkben, 
 Minden keserűséginkben.###6. vers

 Nevelj minket igaz hitben, 
 Krisztusnak ismeretiben; 
 Végy minket szent szerelmedbe 
 És holtunk után örömbe.
<hr />##234. Dicséret

###1. vers

 Jer, kérjük Isten áldott Szentlelkét 
 Legfőképen az igaz hitért,
 Hogyha jön a végóra, mellénk álljon, 
 Hazatérésre készen találjon, 
 Könyörüljön.###3. vers

 Jer, Világosság, ragyogj fel nekünk, Hogy 
 csak Krisztus légyen mesterünk, 
 El ne hagyjuk őt, mi hű Megváltónkat, 
 Aki népének örökséget ad. 
 Könyörüljél.###3. vers

 Ó Szeretet, áraszd ránk meleged, 
 Hadd kóstoljuk édességedet; 
 Tiszta szívből mindenkit hadd szeressünk, 
 Egyességben és békében éljünk. 
 Könyörüljél.###4. vers

 Ínségeinkben fő Vígasztalónk, 
 Halál ellen megbátorítónk, 
 Össze ne hagyj esni, ha ellenségünk 
 Reánk jő s romlást készít már nékünk. 
 Könyörüljél.
<hr />##235. Dicséret

###1. vers

 Hallgass meg minket, nagy Úr Isten, 
 E mostani nagy szükségünkben, 
 És tekints meg minket mi életünkben, 
 Hogy ne essünk e földön hitetlenségbe, 
 Ördög kezébe.###2. vers

 Mert csak te vagy a világosság, 
 Életünkben te vagy igazság, 
 Mi setét szívünkben nagy világosság, 
 És szomorú lelkünkben te vagy vigasság, 
 Örök boldogság.###3. vers

 Távoztass tőlünk hamisságot, 
 Add szívünkbe az igazságot, 
 És a mi lelkünkbe nagy bátorságot, 
 Hogy nyilván elhihessük a boldogságot: 
 Örök országod’.###4. vers

 Adj Szentlelket a tanítóknak, 
 Egyetemben a hallgatóknak, 
 Hogy mind engedhessünk akaratodnak, 
 Dícséretet mondhassunk te szent Fiadnak, 
 Jézus Krisztusnak.###5. vers

 Hála néked, mennybéli Isten, 
 Ki vígasztalsz minket éltünkben, 
 És el nem hagysz minket nagy szükségünkben, 
 Megerősítesz inkább az igaz hitben, 
 Ígéretedben.
<hr />##236. Dicséret

###1. vers

 Mindenek meghallják és jól megtanulják, 
 Kik segedelmüket nem Istentől várják: 
 Nincsen Isten nélkül segítség és idvesség.###2. vers

 Hogyha a városnak, avagy háznak népét 
 Nem az Isten őrzi, hidd el annak vesztét: 
 Nincsen Isten nélkül segítség és idvesség.###3. vers

 Csak hiába lészen reggel felkeléstek 
 Néktek, kik erősen Istenben nem hisztek: 
 Nincsen Isten nélkül segítség és idvesség.###4. vers

 Ekképen történik mindnyájan tinektek, 
 Munkával, bánattal kenyeret kik esztek: 
 Nincsen Isten nélkül segítség és idvesség.###5. vers

 Nagy könnyen az Isten mindent ád azoknak, 
 Kik csak benne bíznak s hozzá fohászkodnak: 
 Nincsen Isten nélkül segítség és idvesség.###6. vers

 Mint a sebes nyilak az erős kezében, 
 Erősek a hívek Isten kegyelmében: 
 Nincsen Isten nélkül segítség és idvesség.###7. vers

 Boldog, aki lelkét hittel erősíti, 
 Minden ellenségét bizonnyal meggyőzi: 
 Nincsen Isten nélkül segítség és idvesség.
<hr />##237. Dicséret

###1. vers

 Reménységemben hívlak, Uram Isten! 
 Reggeli órám rólad áll szívemben; 
 Testem is óhajt hozzád e helyben, 
 Hol éltető víz nincs e kietlenben.###2. vers

 Csudámra vagyon szépsége házadnak, 
 Vajha ott volnék, hol téged szolgálnak! 
 Orvosság én lelkem fájdalmának, 
 Az lenne öröm könnyező orcámnak!###3. vers

 Élesztő nékem nagy-drága beszéded, 
 Melyben dicsőségedet kijelented, 
 Embernek szívét azzal emeled, 
 Szent biztatásra mikor kényszeríted.###4. vers

 Velem viselem ott is ízit annak, 
 Valahol nékem nyugodalmat adnak, 
 Csak jókat tőlem mindenütt hallnak, 
 Édességedben ajakim mozognak.###5. vers

 Sőt mind egész jövendő életemben 
 Áldlak, dicsérlek tégedet örömben. 
 Élet vagy: azért tiszteletedben 
 Hozzád emelem kezeimet hitben.###6. vers

 Azért ajakim csak téged dicsérnek, 
 Szájam és nyelvem rólad énekelnek, 
 Ágyamban is veled beszélgetnek, 
 Éjjel és nappal téged emlegetnek.###7. vers

 Mint drágalátos illatú kenettel 
 És kívánatos, ízes eledellel: 
 Úgy vidul lelkem éltetéseddel, 
 Mikor vigasztalsz angyali örömmel.###8. vers

 Te vagy, ki nékem váltságot ígérhetsz, 
 Ki engemet szent szárnyad alá rejthetsz, 
 Vélem egyedül minden jót tehetsz, 
 Előttem, Uram, soha el nem mehetsz.###9. vers

 Te ígéretedhez mert támaszkodom, 
 Az én lelkemben csak tebenned bízom; 
 Én árvaságom azzal táplálom, 
 Hogy jobb karodnak árnyékában nyugszom.
<hr />##238. Dicséret

###1. vers

 Teremtő Istenünk, :/: 
 Édes Atyánk nékünk! 
 Hatalmas vagy, Irgalmad nagy: 
 Ínségemben, Szükségemben, 
 Kérlek, engem ne hagyj!###2. vers

 Szívem benned bízik, :/: 
 Hozzád fohászkodik; 
 Nézz csendesen, Kegyelmesen, 
 Fájdalmimon, Bánatimon 
 Könyörülj kegyesen.###3. vers

 Tudom, hogy kegyelmed :/: 
 Enyhít mindeneket, 
 Bús szíveket, Sebeseket, 
 Szegénységben, Betegségben
 Ellankadt fejeket.###4. vers

 Jelen van az idő, :/: 
 Hogy te, jó segítő, 
 Meghallgatod Siralmimat, 
 Nékem adod Tanácsodat, 
 Mert tudod sorsomat.###5. vers

 Megváltó Istenünk, :/: 
 Szabadító Urunk: 
 Vagy paizsom, Fő orvosom, 
 Reménységem, Idvességem, 
 És gyönyörűségem.###6. vers

 Azért, ó Jézusom, :/: 
 Legbölcsebb orvosom, 
 Siess, siess, És lelkemnek 
 Segítője Légy testemnek, 
 Megepedt szívemnek!###7. vers

 Nálad lehetetlen, :/: 
 Tudom, semmi nincsen. 
 Nyújtsd kezedet: Bús szívemet, 
 Erősítsd bágyadt lelkemet, 
 Mert áldlak tégedet.###8. vers

 Szent Lélek Istenünk, :/:
 Vigasztaló Urunk: 
 Bátoríts meg, Oltalmazz meg, 
 Igaz hitben, Szerelmedben 
 Minden jókkal áldj meg!###9. vers

 Keresztemben tűrést, :/: 
 Adj boldog szenvedést, 
 Hogy abban ne Zúgolódjam, 
 És búban ne Tántorodjam, 
 Hozzád folyamodjam.###10. vers

 Légy erős gyámolom, :/: 
 Csak rád támaszkodom. 
 E világi Életemben, 
 Halálom után mennyégben 
 Véled legyek, Ámen.
<hr />##239. Dicséret

###1. vers

 Úr Jézus, hozzád kiáltok, 
 Ó, halld meg esdeklésem; :/: 
 Tetőled kegyelmet várok, 
 Ne hagyj kétségbe esnem! 
 Az igaz hitet kívánom, 
 Ó, adjad azt énnékem: 
 Néked élnem, Mindennek használnom, 
 Szent Igédet követnem.###2. vers

 Ezt is kérem, én Istenem, 
 Megadhatod azt könnyen: :/: 
 Szégyenbe ne engedj esnem, 
 Tarts meg reménységemben.
 Kiváltkép, ha ki kell múlnom, 
 Hogy csak tebenned bízzam, 
 Ne magamban, Sem én jóságomban; 
 Ezt örökké megbánnám.###3. vers

 Adjad, hogy teljes szívemből 
 Engedjek vétetteknek, :/: 
 Te is ingyen kegyelmedből 
 Kegyelmezz vétkeimnek, 
 Igéd légyen eledelem, 
 Mellyel lelkem tápláljam 
 És megóvjam, Ha ínség ellenem 
 Támad, el ne nyomassam.###4. vers

 Gyönyörűség, vagy félelem 
 Tetőled el ne űzzön, :/: 
 Állhatatos mindvégiglen 
 Légyek az igaz hitben. 
 Az van kezedben: add ingyen, 
 Nem cselekedetimből, 
 De kedvedből Ments ki a halálból, 
 Az örök kárhozatból!###5. vers

 Nagy harcban, ellenkezésben 
 Te segélj meg, Istenem! :/: 
 Csak a te nagy kegyelmedben 
 Van nyugtom és védelmem. 
 Ha kísértet jő, védelmezz; 
 Szent kezed megsegítsen, 
 Meg ne ejtsen, Ami kárt szerezhet;
 Tudom: nem hagysz elvesznem.
<hr />##240. Dicséret

###1. vers

 Ó én két szemeim, 
 ti az Úrra nézzetek, 
 Hogy kegyelmes hozzám, 
 mindenkor elhiggyétek; 
 Az ő nagy szerelmét, 
 Hozzám nagy jó voltát 
 Mindenkor hirdessétek.###2. vers

 Megragadlak Uram 
 az én igaz hitemmel, 
 Reád támaszkodom erős 
 reménységemmel, 
 El sem is bocsátlak,
 amíg meg nem hallgatsz, 
 Az én lelki kezemmel.###3. vers

 Felindítlak téged nagy 
 nyomorúságimmal, 
 Az én bűneimnek 
 számtalan sokságával; 
 Mindaddig kiáltok, 
 míg bé nem kötsz engem 
 Szent irgalmasságoddal.###4. vers

 Ó mennybéli Isten, 
 te vagy én reménységem, 
 Kinek hatalmában, 
 kezében ellenségem; 
 Ott vagy te, Úr Isten, 
 én nagy segítségem, 
 Ahol nincs reménységem.###5. vers

 Tanítsál meg engem
 a te igaz útadra, 
 Hadd lássak elmenni 
 a te igazságodra; 
 Én ellenségimet 
 gonosz szándékukban 
 Ne bocsássad szájukra.###6. vers

 Ha tebenned, Uram,
 nem reménylettem volna, 
 A nagy bánat miatt
 megemésztettem volna; 
 Az élőknek földén 
 a te javaidat 
 Meg nem láthattam volna.###7. vers

 Azért, ó, én lelkem, 
 serkentsd fel te magadat: 
 Mit töröd, fárasztod 
 nagy bánatban magadat? 
 Majd meg fogod látni 
 Uradnak jóvoltát, 
 Csak el ne hagyd magadat.
<hr />##241. Dicséret

###1. vers

 Szent vagy örökké, Atya Úr Isten, 
 A magas mennyekben, 
 Ki teremtettél és megtartottál 
 E nyomorult testben.###2. vers

 Szent a mi Urunk, Úr Jézus Krisztus, 
 Kit értünk bocsátál, 
 Kivel megváltál, Hogy testünk miatt 
 Lelkünk el ne vesszen.###3. vers

 Szent a Szentlélek, ki az Atyával 
 Egy és a Fiúval, 
 Aki vígasztal és tanít minket 
 Az örök életre.###4. vers

 Szentség, dicsőség, Légyen tisztesség 
 A Szentháromságnak, 
 Ki uralkodik egy Istenségben 
 Most és mindörökké.
<hr />##242. Dicséret

###1. vers

 Téged Úr Isten, mi keresztyének 
 Dicsérünk és áldunk,
 És Atya, Fiú, Szentléleknek vallunk.###2. vers

 Néked a tiszta, ártatlan és szent 
 Angyalok szolgálnak,
 Szüntelen hangos felszóval kiáltnak:###3. vers

 Szent, szent, szent Isten, te seregeknek 
 Vagy Ura, Istene! 
 Teljes a menny s föld nagy 
 dicsőségeddel!###4. vers

 Téged a földön a keresztyének 
 Szent gyülekezetje, 
 Szent Atya Isten, mindenkoron dicsér.###5. vers

 És imádandó te szent Fiadat, 
 Az Úr Jézus Krisztust, 
 És vigasztaló Szentlélek Úr Istent.###6. vers

 Oltalmazzad meg veszedelemtől 
 A te népeidet: 
 Oltalmazz bűntől s lelki kártól minket.###7. vers

 Dícsérünk téged, mennyei Atyánk, 
 A te szent Fiaddal 
 És mindörökké Szentlélek Istennel.
<hr />##243. Dicséret

###1. vers

 Téged, ó Isten, dícsérünk, 
 Téged Urunknak vallunk, :/: 
 Fő királyunknak esmérünk, 
 Áldunk és magasztalunk: 
 Véghetetlen felséged, 
 Felséged dicsőséged, 
 Angyal, ember nem foghatja, 
 Mindenik csak csudálhatja.###2. vers

 Királyi széked kerítik 
 Kérubok és szeráfok, :/: 
 Magukat arcra terítik 
 Sok százezer angyalok, 
 Minden boldog seregek, 
 Kikkel az egek zengnek, 
 Lerakván koronájukat, 
 Téged imádnak, Urukat.###3. vers

 És ezt kiáltják szüntelen: 
 Szent, szent, szent a Jehova! :/: 
 Dicsősége földön mennyen 
 Elterjed mindenhova! 
 Mindenütt jelen való, 
 Mindent látó és halló, 
 Királya az angyaloknak, 
 Ura földi királyoknak.###4. vers

 Téged dicsér, Atya Isten, 
 Szent egyházadnak népe, :/: 
 Mind ott fenn, mind alant itten,
 Mint szent felséged képe. 
 A megszerzett idvesség, 
 A hit és a kegyesség, 
 Mind nagy kegyelmed munkája, 
 Dicsőséged prédikálja.###5. vers

 Istennek egyszülött Fia, 
 Ki bűn nélkül testünket :/: 
 Felvőd és lől atyánkfia, 
 Hogy megváltsál bennünket,
 Ó, dicsőség királya, 
 Minden keresztyén szája 
 Szívből származott énekkel 
 Dícséretedre énekel.###6. vers

 Ó, Szentlélek, egy Istenség 
 Az Atyával s Fiúval, :/: 
 Téged egész keresztyénség 
 Megszentelőjének vall. 
 Ó, dicső Szentháromság,
 Legfőbb szentség és jóság, 
 Egy idvezítő Istenünk, 
 Téged örökké dicsérünk.###7. vers

 Ó győzedelmes királya, 
 Jézus, megváltottidnak! :/:
 Feje s irgalmas bírája 
 Véren vett szolgáidnak! 
 Jöjj, vezéreljed néped, 
 És áldd meg örökséged; 
 Tápláljad lelkünk igéddel, 
 Szent testeddel, szent véreddel.###8. vers

 Hitünket, reménységünket 
 Szentlelkeddel erősítsd, :/: 
 Istenhez szeretetünket 
 S feleinkhez öregbítsd. 
 Vígy előbb a szentségben, 
 Adj részt a dicsőségben 
 Testi halálkor lelkünknek, 
 Feltámadáskor testünknek.###9. vers

 E végre még ez életben 
 Bocsásd meg bűneinket, :/: 
 Hogy a jövő ítéletben 
 Ne vádoljanak minket. 
 Bízunk is szent véredben, 
 Kezesi érdemedben; 
 A halálban is remélünk, 
 Hisszük, meg nem szégyenülünk. 
<hr />##244. Dicséret

###1. vers

 Áldott légy, örök Úr Isten, 
 Ki vagy foghatatlan felségben, 
 A mennyei nagy dicsőségben, :/: 
 Angyaloknak nagy örömökben 
 És dicséretökben.###2. vers

 Áldott légy, szentséges Atyánk, 
 Ki kegyesen tekintél reánk, 
 Bár mi halálra méltók valánk, :/: 
 Mert vétkezett mi első atyánk, 
 Kitől mind származánk.###3. vers

 Tőled azért el nem vetél, 
 De minket oly igen szeretél, 
 Hogy szent Fiadnak nem kedvezél, :/: 
 E világra kit értünk küldél, 
 Kivel hozzád szerzél.###4. vers

 Könyörülj mi rajtunk, kérünk, 
 Szent igédet adjad értenünk, 
 Honnan téged megismerhessünk, :/: 
 Hogy örökké véled élhessünk 
 És örvendezhessünk.###5. vers

 Áldott légy, Úr Jézus Krisztus, 
 És mi egyetlenegy Megváltónk, 
 Mi életünk és közbenjárónk, :/: 
 Szent Atyád előtt egy szószólónk 
 És egy bizodalmunk!###6. vers

 Tekints meg, édes Mesterünk, 
 Ne hagyj bűnünk miatt elvesznünk; 
 Szent hitedet erősítsd bennünk, :/: 
 Mindenben néked engedhessünk 
 És benned bízhassunk.###7. vers

 Mert mi csak te tőled függünk, 
 Azért csak tenéked könyörgünk, 
 Hogy életünkben légy mivelünk, :/: 
 És csak te tőled viseltessünk, 
 El ne tévelyedjünk.###8. vers

 Adj igaz fejedelmeket 
 És keresztyén, bölcs tanítókat, 
 Kik hirdessék akaratodat :/: 
 És hozzánk való jó kedvedet, 
 Irgalmasságodat.###9. vers

 Áldott légy, Szentlélek Isten, 
 Ki Atya-Fiúval vagy Isten 
 Egy természetben s dícséretben, :/: 
 Egy akaratban és szentségben 
 És egy dicsőségben.###10. vers

 Áldott légy, árváknak atyja, 
 Özvegyeknek kegyes bírája, 
 Tévelygőknek igazgatója, :/: 
 Szomorú szívek biztatója 
 És vigasztalója!###11. vers

 Bátoríts minket hitünkben, 
 Adj szeretetet mi szívünkben, 
 Tarts meg mindvégiglen ezekben, :/: 
 Hogy halálunknak idejében 
 Ne essünk kétségben.###12. vers

 De mehessünk az életre, 
 Hol Atya Istennek felsége 
 És a Fiúnak dicsősége :/: 
 Láttatik véled egyetembe‘
 Örökkön-örökre.
<hr />##245. Dicséret

###1. vers

 Dícséret a Szentháromságnak, 
 Egy örök Istennek, 
 Ki Ura mindennek 
 És teremtője a világnak: 
 Csak övé légyen a dicsőség 
 És a tisztesség!###2. vers

 Dicséret légyen az Atyának, 
 Ki teremtett épen 
 És takargat szépen 
 Szárnyai alatt hatalmának, 
 Sőt gondot tart bűnös testemre 
 S egész éltemre.###3. vers

 Dicséret légyen a Fiúnak, 
 Ki értem testté lett, 
 S minden bűnt eltörlött, 
 És hozzám nagy-bő irgalmúnak 
 Jelenti magát az életben 
 S az ítéletben.###4. vers

 Dicséret légyen Szentléleknek, 
 Ki engem megszentelt 
 S magának pecsételt, 
 És vígassága a híveknek, 
 Ki vezérel az igaz hitre 
 S örök életre.###5. vers

 Dícséret, áldás és dicsőség, 
 Erő és hatalom, 
 Örök birodalom, 
 Felmagasztalás és tisztesség
 Légyen lelkemtől néked, Isten, 
 Mennyben és itten!
<hr />##246. Dicséret

###1. vers

 Adj Úr Isten, nékünk Szentlelket, 
 Szent ígédben építs meg minket, 
 Adjad megismernünk természetünket, 
 Tekintsd meg szükségünket, 
 könyörgésünket: 
 Adj igaz hitet.###2. vers

 Te vagy, Atyánk, örök Úr Isten, 
 Kiben semmi kétségünk nincsen; 
 Neveljed hitünket te szent igédben,
 Szent Fiadnak, Krisztusnak ismeretében, 
 Idvességünkben.###3. vers

 Te vagy, Krisztus, mi Idvezítőnk, 
 Szent Atyádnál békesség-szerzőnk; 
 Mi életünk vagy te: lakozzál bennünk, 
 Hogy minden mi dolgunkban téged dicsérjünk 
 És dicsőítsünk.###4. vers

 Ó Szentlélek, kérünk tégedet: 
 Bátorítsad a mi szívünket; 
 Vigasztalj meg minket s igazgass minket, 
 Hogy hallván megérthessük te szent igédet, 
 Idvességünket.
<hr />##247. Dicséret

###1. vers

 Imádandó Isten, e széles föld néked :/: 
 Zsámolyod és a menny fényes ülő széked, 
 A te mindenható kezeid csinálmánya 
 És erőd tüköre e világ alkotmánya;
 Csak homályt találunk előttünk és mélységet, 
 Elménkkel megfogni akarván ily felséget.###2. vers

 Kezdete sohasem volt a te idődnek, :/: 
 Esztendeid soha el nem végeződnek. 
 Minden dolgok tőled származnak, mint kútfőtől; 
 Te lételt nem vettél semmi megelőzőtől, 
 A változásoknak körülötted helyt nem adsz, 
 Aki régen voltál, te ugyanazon maradsz.###3. vers

 Láthatatlan lélek, te betöltesz 
 mindent,:/: 
 Jelen vagy itt alant, valamint odafent. 
 Nincs oly dolog, melyet szemeid ne látnának, 
 Bár fedjék ködei a sötét éjszakának. 
 Ó, emberek, nincsen az Isten előtt titok, 
 Tudva vannak nála minden 
 gondolatitok.###4. vers

 Csudákkal teljes a természet temploma, :/: 
 Melyekből kitetszik bölcsességed nyoma. 
 Nagy vagy a nagyokban, bölcs vagy a kicsinyekben, 
 Gondod el nem fárad annyi sok ezerekben; 
 Végtelen jóságod a menny és föld hirdeti, 
 Sokaságát nyelvünk mert ki nem beszélheti.###5. vers

 Szenteknek szentje vagy, ó Isten s nincs hiba :/: 
 Szent akaratodnak határozásiba'.
 Megáll igazságod, ha tartasz törvényszéket, 
 Mivel jól ismered a szívet és veséket; 
 Mégis a bűnösnek halálán te nem örülsz, 
 Inkább nagy irgalmad szerint rajta könyörülsz.###6. vers

 Boldog nép az, amely imád ily felséget, :/: 
 Boldog, kit ily felség kegyelmébe bévett, 
 Akinek hatalma mindenre elégséges, 
 Jósága megadja, akinek mi szükséges. 
 Tartsd fenn, ó jó Atyánk, köztünk ez ismeretet, 
 Hogy te nem egyéb vagy, hanem merő szeretet.
<hr />##248. Dicséret

###1. vers

 A csillagos égnek seregei ott fent :/: 
 Tündöklő fényükkel dicsérik az Istent. 
 Az egek boltjai alatt forgó világok 
 Mély bölcsességéről beszélő bizonyságok; 
 Az ő szavára lett tenger, hegy, füvek és fák 
 Jóvoltát s erejét szüntelenül kiáltják.###2. vers

 Hát én, kibe lelket a jó Teremtő tett, :/: 
 Némán vesztegeljek s ne dicsérjem őtet? 
 Nem, sőt minden lelki erőmet összeszedem, 
 Elmémnek szárnyain székihez emelkedem; 
 Szólok s ha tétováz rebegése nyelvemnek, 
 Könyűim tanúi lesznek tiszteletemnek.###3. vers

 Nyelvem rebeg, de te, ki szívem vizsgálod, :/: 
 Abban oltárodat füstölve találod. 
 Én, ha a napfénybe mártanám is ecsetem, 
 Felséges voltodnak árnyékát sem festhetem; 
 A te tisztelőid bár legyenek angyalok, 
 Csak siketes hangon dícsértetel általok.###4. vers

 Ki ruházott fényt a sok ezer napokra, :/: 
 Színes sugárokat rakván orcájokra? 
 Ki indítá útnak a számtalan földeket? 
 Ki kötött egymáshoz ennyi ezer testeket? 
 Kimért útjaikon ezeket ki mozgatja? 
 Uram, a te szádnak mindenható szózatja.###5. vers

 Te tartod a zsengés tavasznak kezeit, :/: 
 Míg kiteregeti színes szőnyegeit; 
 Aranyszín ruhát adsz az ért gabonafőre, 
 Fürtökből koronát tűzöl a szőlőtőre, 
 A megfagyott földet hópelyhekbe pólyálod, 
 Lakosit élesztő örömökkel kínálod.###6. vers

 Uram, ezer nyelvek kellenének számba, :/: 
 Jóságod csudáit hogy vehessem számba; 
 Még ami gonosz is, használ nékünk más részbe.
 Istennel nem tartók, ezt vegyétek jól észbe, 
 És ha nem vagytok megilletve jóvoltától, 
 Féljetek, mint szökött rabszolgák, haragjától!###7. vers

 Felelj, kételkedő: ki mennydörög ott fent? :/: 
 A szélvész harsogó zúgása kit jelent? 
 A sík tenger vizét ki emeli hegyekké? 
 A szárazföld színét ki süllyeszti völgyekké? 
 Mind a négy éltető elem ím felemelte 
 Szavát, hogy van Isten: hát mit kételkedelte?###8. vers

 Uram, munkáidról lészen dicséretem, :/: 
 Míg tart az e végre adatott életem. 
 Kérlek, vedd jó néven, ha egy gyarló féregnek 
 Ajkai töredék dicséretet rebegnek! 
 Te látod, mily buzgók bennem az indulatok, 
 Melyeket jól érzek, ki nem magyarázhatok.###9. vers

 Ó, ha kivetkezvén e testből idővel, :/: 
 Állok széked előtt koronázott fővel, 
 Több lesz énekemben az erő és méltóság, 
 Magasztalván téged, ó felséges valóság. 
 Röpüljetek elő, kívánt idők sebesen, 
 Hogy örömeimben több változás ne essen!
<hr />##249. Dicséret

###1. vers

 Nagy az Úr, ki fényes házát építette, :/: 
 Ott fenn a számtalan egeknek felette, 
 Hol sok ezer napok fényesítik pitvarát, 
 A magasság s mélység határozzák udvarát: 
 Újul a föld színe vidám tekintetétől, 
 Tengelyestől reszket bús gerjedezésétől.###2. vers

 Dicsérjétek őtet, a mennyei boltok :/: 
 Alatt, ó, csillagok, mik ott lámpásoltok; 
 Ti napok seregi, világító fáklyátok 
 Neve dícséreti között lobogtassátok; 
 Ti sok rendű holdak, a bújdosó földekkel 
 E nagy, erős Urat dicsérjétek énekkel.###3. vers

 Énekeljen neki az egész természet, :/: 
 Napkelet, dél, észak és a napenyészet; 
 Kettőztessék meg a dícséret, midőn annak 
 Hangjai a hegyek felől visszapattannak; 
 És te, ember, kit ő tett e földön elsővé, 
 Változz dicsőségét mindig buzgó kútfővé.###4. vers

 Magasztald fel őtet, hogy használj magadnak, :/: 
 Dícséretid neki mert hasznot nem adnak; 
 A bűnt vetkezzed le rólad s a testiséget, 
 Hozzá emelkedve dicsőítése végett; 
 Lehullnak, ha vele társalkodol, mennyei 
 Származású lelked földön ragadt szennyei.###5. vers

 Egyszer se fogjon úgy a nap futásához, :/: 
 Egyszer se jusson el úgy lenyugvásához, 
 Hogy őt ne dicsérnéd szívednek tolmácsával, 
 Egyesítvén szavad a természet szavával; 
 Ez szólít meg téged, hogy hál'adásra serkenj: 
 Szívednek-értelmednek beszél a föld és menny.###6. vers

 Ha esők omlanak a földre záporral, :/: 
 Ha az aszály miatt füstöl a föld porral, 
 Ha fagyos fürtjeit látod a zúzmarának, 
 Ha a liliomok a réteken pompáznak, 
 Ha tisztán süt a nap, vagy fergetegek jőnek: 
 Nagyságos dolgait hirdesd a Teremtőnek!###7. vers

 Ha elborítással az árvíz fenyeget, :/: 
 Ha a dögvész pusztít, ha a had rettegtet: 
 Bízz benne s énekelj őnéki dícséretet, 
 Mert híven szereti az emberi nemzetet; 
 Ő a bölcs, ő tudja, néked mi használ, nem te: 
 Győződj meg, hogy téged boldogságra teremte.###8. vers

 Ez a kegyes Isten nem vet engem is el, :/: 
 Rólam is hűséges volta gondot visel; 
 A kincs és dicsőség ha enyémek nem lettek: 
 Igazság-vizsgáló lelket adott helyettek; 
 Adott külső-belső ép érzékenységeket, 
 Kezeimbe lantot, szájamba új éneket.###9. vers

 Uram, amit adtál, tartsd meg azt számomra, :/: 
 Több nem kívántatik én boldogságomra; 
 Én pedig mit adjak néked gyarló létemre, 
 Háládatlanságom hogy ne térjen szememre?
 Imádlak téged, bételvén szent félelemmel, 
 És dícséretedet eggyé teszem éltemmel.
<hr />##250. Dicséret

###1. vers

 Atya Úr Isten, rólad vallást tészek, 
 Dícséretedre szám és szívem készek: 
 Te vagy az erős, ki tudtál isteni 
 Szóddal semmiből mindent teremteni; 
 Amit fent s alant szemeink szemlélnek, 
 Általad vannak, mozognak és élnek.###2. vers

 Világosság lőn parancsolatodra, 
 A menny és a föld előállt egy szódra; 
 A levegő eget kiterjesztetted, 
 Azzal az egész földet körülvetted ; 
 Szódra vált külön a föld a vizektől, 
 Ékesíttetvén fáktól és füvektől.###3. vers

 A napot, holdat és a csillagokat 
 Te függesztetted fel, mint lámpásokat, 
 A madaraknak te adtál szárnyakat, 
 küldéd vízben lakni a halakat; 
 A barmok testét élettel élesztéd, 
 Az emberrel bölcs munkád bérekesztéd.###4. vers

 Imádlak téged, aki teremtettél, 
 Szeretlek, mivel Atyámmá is lettél; 
 Ha terheltetik szükséggel életem, 
 Bizodalmamat benned helyheztetem, 
 Mert hatalmas vagy engem megtartani, 
 Még nyavalyám is jómra fordítani.
<hr />##251. Dicséret

###1. vers

 Meghódol lelkem tenéked, nagy Felség, 
 Szentháromságban ki vagy egy Istenség. 
 Csak téged illet minden tisztesség, 
 Mert téged ural az egész föld s ég.###2. vers

 Imád a nagy ég ő teljességével, 
 Mondván: szent, szent, szent az Úr felségével! 
 Teljes a föld s ég dicsőségével, 
 Seregek Ura erősségével!###3. vers

 Imád a földnek kiterjedt nagysága, 
 Mind e világnak nagy hatalmassága; 
 A sok népeknek minden országa, 
 Roppant táborok sűrű soksága.###4. vers

 Imád téged a napnak fényessége, 
 Az éjszakának titkos setétsége; 
 Imád a holdnak ő teljessége: 
 A csillagoknak szép ékessége.###5. vers

 Imád a tenger s a vizek folyása, 
 A sok hegyeknek magas fennállása; 
 Minden szeleknek széjjel oszlása,
 S a madaraknak ékes szólása.###6. vers

 Imádlak én is téged, Teremtőmet, 
 Gondviselőmet és Idvezítőmet, 
 Megszentelőmet s erősítőmet:
 Én Istenemet, egy Segítőmet.###7. vers

 Imádlak téged, Urát kezdetemnek, 
 Urát végemnek s egész életemnek, 
 Fő szerző okát a természetnek, Halálnak 
 Urát és kegyelemnek.
<hr />##252. Dicséret

###1. vers

 Mennyei seregek, boldog, tiszta lelkek, 
 Az Úrra örökké kik az égen néztek: Őtet 
 teljes szívből ti mind dicsérjétek!###2. vers

 Angyalok, az Úrnak követi kik vagytok, 
 Szentek, kik ő székét mind körülálljátok:
 Örökké az Urat felmagasztaljátok!###3. vers

 Fényes nap világa, ez világ fáklyája; Szép 
 hold, éj lámpása, csillagok nagy száma 
 Az Úrnak szent nevét mindörökké áldja.###4. vers

 Mert csak ő egyedül minden teremtője, 
 S mindent bír, valamint magában rendelte; 
 Megmarad mindenek ellen ő szerzése.###5. vers

 Azért hát, ti hívek, Úrnak szent serege, 
 Kik leginkább vagytok néki szerelmébe', 
 Örökké szent nevét dícsérjétek mennybe'!###1. vers

 Isten kezét mutatja :/: 
 Az égnek boltozatja, 
 Mely felettem kiterjed, 
 Szívem örömre gerjed 
 E remeknek látására.
 Alkotója lelkemet :/: 
 És minden érzésemet 
 Ragadja csudálására.
<hr />##253. Dicséret

###2. vers

 Ha elmémmel felhágok :/: 
 E számtalan világok 
 Roppant alkotmányába: 
 Ott látom valójába' 
 Nagy voltát a Teremtőnek. 
 Minél feljebb repülök, :/: 
 Annál jobban szédülök 
 Magasságán e tetőnek.###3. vers

 Ki gyújtá meg ezeket :/: 
 Az örökös tüzeket? 
 E nagy testeket fontba 
 Ki vetette, hogy pontba
 Egymásnak megfeleljenek? 
 Ki mérte ki útjukat :/: 
 És örök pályájukat, 
 Hogy arról el ne térjenek?###4. vers

 Te vagy az, Mindenható, :/: 
 Kihez hasonlítható 
 Nincs sem földön, sem égen! 
 Te vagy, ki voltál régen, 
 Kiben nincsen fogyatkozás, 
 Kiben nincsen hajdani, :/: 
 Jövendő, vagy mostani, 
 Kihez nem járul változás.###5. vers

 Én hát mély tisztelettel, :/: 
 Mely teljes szeretettel, 
 Előtted megnémulok, 
 Zsámolyodhoz borulok, 
 És imádom nagy voltodat, 
 Hogy, bármily kicsiny vagyok, :/: 
 Szintúgy, mint ezen nagyok, 
 Tapasztalom jóságodat.
<hr />##254. Dicséret

###1. vers

 Mindenkoron áldom az én Uramat, 
 Kitől várom én minden oltalmamat. 
 Benne vetem minden bizodalmamat; 
 Mindenkoron dicsérem, mint Uramat.###2. vers

 Igen vigad és örvendez én lelkem, 
 Az Istennek segedelmét hogy kérem, 
 Nyomorultak meghallják, azt örvendem, 
 Vigadjanak Istenben, arra intem.###3. vers

 Én mikoron Istenhez kiáltottam, 
 Kegyelmesen tőle meghallgattattam, 
 Ő általa hamar megszabadultam, 
 Háborúságimban is megtartattam.###4. vers

 Lám Istennek angyala mind tábort jár, 
 Az istenfélő emberek körül jár. 
 Az Istentől azért ki oltalmat vár, 
 Útaiban mindenütt az nagy jól jár.###5. vers

 Segítségül azért Istent hívjátok, 
 Ő jóvoltát kóstoljátok, lássátok! 
 Igen nagy-jó, azt bizonnyal tudjátok: 
 Benne bízó emberek mind boldogok.###6. vers

 Valamíglen élsz ez árnyék világban, 
 Szántszándékkal ne élj a gonoszságban, 
 Sőt életed foglaljad minden jóban, 
 Hogy lakozzál Istennek oltalmában.###7. vers

 Sok jók közt a békességet szeressed, 
 És éltedben mindenkor azt keressed; 
 E világnak békességét ne nézzed, 
 Az ördöggel ne légyen közösséged.###8. vers

 A felséges Isten szemei vannak, 
 Igazakon, kik csak őbenne bíznak; 
 Mindazok, kik tőle oltalmat várnak, 
 Kérésükben mindig meghallgattatnak.###9. vers

 Igen közel az Úr Isten azoknak, 
 Töredelmes szívvel akik óhajtnak; 
 Alázatos lélekkel akik járnak, 
 Sok ínségből bizton megszabadulnak.
<hr />##255. Dicséret

###1. vers

 Mely igen jó az Úr Istent dicsérni, 
 Felségednek, én Uram, énekelni, 
 Szent nevedet dicsérvén magasztalni 
 És mindenütt e világon hirdetni.###2. vers

 Igen reggel irgalmadat hirdetni, 
 Igazságodról éjjel gondolkodni, 
 Hegedűvel, orgonával zengetni, 
 Minden éneklő szerszámmal tisztelni.###3. vers

 Csudaképen én vigasztalást vészek, 
 Cselekedetidre hogyha tekintek, 
 Kezeidnek munkájában örvendek, 
 Teremtőmnek, megváltómnak éneklek.###4. vers

 Az esztelen ember ezt nem esméri, 
 A hitetlen bolond ember nem érti; 
 Kinek rólad nincs igaz esméreti: 
 Szent Fiadban mert nincs hite őnéki.###5. vers

 E világon gonoszok gyökereznek, 
 Kik mindenkor hamisan cselekesznek; 
 Mint a füvek, virágoznak, terjednek, 
 Hogy örökül-örökké elvesszenek.###6. vers

 Lám ezeket, Uram, felséges Isten, 
 Kik támadnak a te szent igéd ellen, 
 Viaskodnak a te híveid ellen: Megbünteted, 
 mert vagy örök Úr Isten.###7. vers

 Rólad, Uram, akik megemlékeznek,
 Mint a pálmafa, szintén úgy zöldelnek;
 Mint cédrusfák, ugyan meggyökereznek
 Az igazak, kik igaz hitben élnek.###8. vers

 Vallást tesznek minden emberek előtt, 
 Hogy az Isten igaz mindenek fölött; 
 Hamisságot soha nem cselekedett, 
 Mint kőszikla, ő ád nagy erősséget.
<hr />##256. Dicséret

###1. vers

 Irgalmazz, Úr Isten, immáron énnékem! 
 Irgalmazz, Úr Isten, immáron énnékem, 
 Mert tebenned bízik, Uram az én lelkem, 
 És tebenned nyugszik, Uram az én szívem.###2. vers

 Szárnyad alá vetem az én reménységim, 
 Míg elmúlnak tőlem az én ellenségim, 
 És míg eltávoznak tőlem én bűneim: 
 Csak tebenned lésznek, Uram, én örömim.###3. vers

 Te hozzád kiáltok, hatalmas Úr Isten, 
 Mert nincsen, énvélem ki már jót tehessen, 
 Én ellenségimtől engem megmenthessen, 
 És én dolgaimban ki jóra vihessen.###4. vers

 Velem, én szent Atyám, nagy-sok jókat tettél, 
 Mert énnékem mennyből őrizőt küldöttél, 
 Én ellenségimtől engem megmentettél 
 És az én szívemben örömöt szerzettél.###5. vers

 Azért téged, Uram, én felmagasztallak, 
 Te dicsőségedben hatalmasnak mondlak, 
 Mind e világ előtt irgalmasnak vallak; 
 És jóakarómnak én tégedet hívlak.###6. vers

 Kész már az én szívem néked énekelni, 
 Kész most jóvoltodért nagy hálákat adni, 
 És mindenek előtt téged megvallani, 
 A te szent nevedet örökké dicsérni.###7. vers

 Kelj fel azért mostan, én nagy dicsőségem, 
 Légy mindenben nékem kedves segítségem, 
 Erőtlenségemben légy én erősségem 
 És veszedelmemben légy oltalmam nékem.###8. vers

 Én felmagasztalom irgalmasságodat, 
 Mindenkoron vallom te igazságodat, 
 Mind ez egész földön hatalmasságodat: 
 Mindenkor hirdetem a te jó voltodat.
<hr />##257. Dicséret

###1. vers

 Ne hagyj elesnem, felséges Isten, 
 keserűségemben! 
 Te szent Fiadért légy segítséggel: 
 ne essem kétségben, 
 Mert mindenfelől, látod, Úr Isten, 
 Vagyok kísértetben.###2. vers

 Az Írás rólad, Felséges Isten, 
 bizonnyal azt mondja, 
 Hogy valakinek te benned 
 vagyon szíve nyugodalma, 
 Az olyan ember meg nem szégyenül, 
 mert te vagy oltalma.###3. vers

 Gyermekségemtől fogva, Úr Isten,
 mind ez ideiglen 
 Téged hívtalak én segítségül minden 
 szükségemben, 
 Mostan is nincsen több bizodalmam sem 
 földön, sem mennyen.###4. vers

 Nincsen szívemnek több bizodalma, 
 Úr Isten, náladnál, 
 Valamíg gyötresz, szabad légy velem, 
 csak ne haragudjál, 
 Mint kegyes Atya, fiadat dorgálj, 
 csak hogy meg ne utálj.###5. vers

 Csak te egyedül voltál, Istenem, 
 énnékem gyámolom, 
 Nagy fájdalmimban és romlásimban 
 az én vígasztalóm; 
 Ne hagyj elesnem, s megszégyenülnöm, 
 kegyes oltalmazóm!###6. vers

 Mely nagy örömem és bizodalmam 
 vagyon nékem ebben: 
 Hogy ígéreted, mint drága zálog, itt van 
 én szívemben; 
 Krisztus Jézusért engem  meghallgatsz, 
 tudom, kérésemben.###7. vers

 Jelentsd meg hozzám, felséges Isten, 
 kegyelmességedet 
 És véghetetlen, kegyes, atyai te nagy 
 szerelmedet, 
 Hogy teljesítsd be könyörgésemre 
 szent ígéretedet.###8. vers

 Add meg, Úr Isten, te szent nevedért, 
 amit tőled kérek, 
 Szent Fiad által, teljes szívemből melyért 
 most könyörgök, 
 Mert csak te benned bízom, Úr Isten, míg e 
 testben élek.
<hr />##258. Dicséret

###1. vers

 Fohászkodom hozzád, Uram, Istenem! 
 Kérlek, kegyelmesen hallgass meg engem, 
 Mert tebenned soha nem volt kétségem, 
 Azért most is tehozzád esedezem.###2. vers

 Látod, Uram, igen megnyomorodtam. 
 Előtted nagy nyavalyára jutottam, 
 De míg te szent istenségedben bíztam, 
 Soha semmiben el nem hagyattattam.###3. vers

 Reménységem míg el nem fogyatkozott, 
 A te ígéreted nálam nyilván volt, 
 Hogy énnékem mind megadod azokat, 
 Melyeket én szívem tőled óhajtott.###4. vers

 Azért téged hívlak csak segítségre
 És magamat nem is bízom senkire; 
 Én lelkemet vigyed hálaadásra, 
 És szívemet juttasd nagy vígasságra.###5. vers

 Irgalmasságodat mikor hallhatom, 
 Legott elfelejtem minden bánatom; 
 Abban vagyon nékem nagy vígasságom, 
 Bűneimnek bocsánatját hogy bírom.###6. vers

 Jelentsd nékem a te akaratodat, 
 Fordítsd hozzám szent irgalmasságodat; 
 Add meg nékem most, amit tőled várok, 
 Melyért dicséretet örökké mondok.
<hr />##259. Dicséret

###1. vers

 Benned bíztam, Uram Isten, 
 soha ne gyaláztassam;
 A te szent igazságodért kérlek, 
 szabadíttassam: 
 Éjjel-nappal könyörgök, 
 halld meg én kérésemet.###2. vers

 Nincs én nékem segítségem: 
 Uram, te légy oltalmam; :/: 
 Bátorságom vagy én nékem
 és örök bizodalmam: 
 Hajtsd hozzám te füledet, 
 siess, tarts meg engemet.###3. vers

 Erősségem ördög ellen, 
 te vagy nagy reménységem, :/: 
 Szent nevedért ments meg engem, 
 mert nincs nékem érdemem: 
 Éjjel-nappal könyörgök, 
 halld meg én kérésemet.###4. vers

 De sietnek ellenségim 
 titkon tőrbe ejteni; :/: 
 Uram, te vagy reménységem, 
 nékik ne hagyj elveszni: 
 Hajtsd hozzám te füledet, 
 siess, tarts meg engemet.###5. vers

 Ím ajánlom kezeidbe 
 én szomorú lelkemet:
 Igazmondó örök Isten, 
 oltalmazz meg engemet: 
 Éjjel-nappal könyörgök, 
 halld meg én kérésemet. ###6. vers

 Csak hívságot követőknek 
 rontója vagy, Úr Isten; :/:
 Benned erősen hívőknek 
 irgalmas vagy szüntelen: 
 Hajtsd hozzám te füledet, 
 siess, tarts meg engemet.###7. vers

 Értem immár hozzám való 
 kedves akaratodat; :/: 
 Benned bíztam: mutasd immár 
 nagy irgalmasságodat: 
 Éjjel-nappal könyörgök, 
 halld meg én kérésemet.###8. vers

 Isten, mily nagy dicsőséget
 tartasz szeretőidnek, :/: 
 Hol örökké gyönyörködnek 
 és véled örvendeznek: 
 Hajtsd hozzám te füledet, 
 siess, tarts meg engemet.###9. vers

 Soha nékik már nem lészen 
 szükségük, szegénységük, :/: 
 Tartod őket titkos házban, 
 hol nincs semmi félelmük: 
 Éjjel-nappal könyörgök, 
 halld meg én kérésemet.###10. vers

 Vallást tészek, hálát adván 
 néked, kegyes Istenem: :/:
 Mindennémű szükségemben 
 jelen voltál én nekem; 
 Hajtsd hozzám te füledet, 
 siess, tarts meg engemet!
<hr />##260. Dicséret

###1. vers

 Szent Dávid próféta éneklő könyvének 
 huszonharmad részében, 
 Bízván az Istennek az őreá való nagy 
 gondviselésében, 
 És hálákat adván ő szent Felségének 
 mind egész életében, 
 Igyen dicsekedik lelkében minden hív 
 keresztyének képében.###2. vers

 Tudom, hogy pásztorom s vezérem 
 énnékem az én Uram Istenem, 
 Kinek gondja vagyon testemre, lelkemre, 
 mert ő teremtett engem, 
 Én ő juha vagyok, ő hozzá hallgatok, 
 mert ő megváltott engem; 
 Azért benne bízom, tudom, élet nélkül 
 hogy én nem szűkölködöm.###3. vers

 Az ő mezejének szép zsíros füvével 
 szépen legeltet engem, 
 Szent ígéretinek édes beszédével mikor 
 vígasztal engem; 
 Anyaszentegyházban és az ő aklában 
 szépen megnyugtat engem, 
 Lopótól, farkastól, hamis tanítótól ott 
 megoltalmaz engem.###4. vers

 Reggel, hogy kiviszen, én előttem 
 mégyen igaz tudományával,
 Minden napon kétszer megitat engemet 
 ő lelki italával, 
 Lelki folyóvíznek és élő kútfőnek ő 
 gyenge folyásával, 
 Evangéliumnak anyaszentegyházban ő 
 prédikálásával.###5. vers

 Azzal én lelkemet ugyan megújítja és 
 újonnan megáldja, 
 Mennyországnak útát és az igaz hitet 
 énnékem megmutatja; 
 Az ő szent Fiában szomorú lelkemet 
 csak egyedül biztatja, 
 Méltatlanságomban az ő szent Fiáért 
 irgalmasságát nyújtja.###6. vers

 Ily nagy reménységgel és bizodalommal 
 azért te benned bízom, 
 Én Uram, Istenem, testemet, lelkemet én 
 tenéked ajánlom; 
 Ha szintén a halál völgye árnyékában az 
 én fejemet látom: 
 Mert te vagy én vélem, szabadulásomat 
 azért tetőled várom.###7. vers

 Megvígasztalt engem te pásztori vessződ 
 és te pásztori botod, 
 A sok nyomorúság, mellyel híveidet 
 megsújtod, sanyargatod; 
 Mellyel beszédedhez oly nagy szépen 
 őket szoktatod és tanítod, 
 Hogy el ne vesszenek, sőt veled legyenek, 
 mindörökké megtartod.###8. vers

 Ily nagy készülettel ellenségim előtt 
 asztalt szerzesz énnékem, 
 A te szent Fiadnak egy áldozatjával 
 táplálod az én lelkem; 
 Megvígasztalsz engem s mindenkor 
 megáldod bőséggel én életem, 
 Én ellenségimnek nagy bosszúságukra 
 megtartod az én lelkem.###9. vers

 Halandó testemnek ő gyarlóságától 
 megszabadítasz engem, 
 E világ sem árthat sem álnokságával, 
 sem bosszújával nékem, 
 Mert én te általad fő ellenségemet, 
 az ördögöt meggyőztem, 
 Az én életemet csak te benned, bízván, 
 mindenkor helyheztetem.###10. vers

 A te jóvoltodból, kegyelmességedből 
 mindezeket én várom, 
 Mert ezekre való nagy méltóságomat 
 magamban nem találom, 
 Azért minden napon az én életemet én 
 csak tereád bízom, 
 És tudom bizonnyal, hogy tebenned soha 
 én meg nem csalatkozom.###11. vers

 Lészek mindörökké az én Istenemnek és 
 Uramnak házában, 
 Az én Krisztusomnak pásztorsága alatt 
 az anyaszentegyházban, 
 Az ő juhainak, igaz híveinek kívánt 
 társaságában, 
 Kikkel egyetemben örökké vígadok az 
 örök boldogságban.
<hr />##261. Dicséret

###1. vers

 Kegyelmes Isten, kinek kezében 
 Életemet adtam, 
 Viseld gondomat, vezérld útamat, 
 Mert csak rád maradtam.###2. vers

 Add meg énnékem én reménységem 
 Szerint való jódat! 
 Áldd meg fejemet, ki bízik benned 
 S viseljed gondomat!###3. vers

 A szép harmatot miként hullatod 
 Tavasszal virágra, 
 Sok jódat, Uram, úgy hullasd reám, 
 Te régi szolgádra.###4. vers

 Hogy mind holtomig szívem legyen víg, 
 Téged magasztalván, 
 Mindenek előtt s mindenek fölött 
 Szent nevedet áldván.
<hr />##262. Dicséret

###1. vers

 Forog a szerencse, Mit bízunk őbenne? 
 Semmiben nem állandó. :/: 
 Csak ideig kedvez, Tündöklő üveghez 
 Mindenképen hasonló. 
 Ki minthogy eltörik, Így ő is változik, 
 Állapotja romlandó.###2. vers

 E rossz, csalárd világ, Ki merő hamisság, 
 Engem már majd elveszte: :/: 
 Mint halat horogra, Úgy csala sok búra 
 Hízelkedő beszéde. 
 Étkével táplála, Melyben rejtve nála 
 Iszonyú csalárd mérge.###3. vers

 Nyughatatlan sok gond Íme, annyira ront, 
 Hogy nem soká megemészt. :/: 
 Ha nem szánja lelkem Teremtő Istenem, 
 Sok bú, siralom elvészt, 
 Sőt én ellenségem Csudálja, hogy engem 
 A föld is el nem süllyeszt.###4. vers

 Éljek-e? - nem tudom, Mert késik halálom 
 S kínjaim nevekednek. :/: 
 Kétségbe essem-e, Halált szerezzek-e 
 Nyomorodott fejemnek? 
 Azt nem mívelhetem, Mert elveszti lelkem 
 Haragja Istenemnek.###5. vers

 Tűrnöm hát jobb lészen, Mert még elővészen 
 Istenem, szent Fiáért. :/: 
 Bűnöm elfelejti, Pokolra sem veti 
 Lelkem, ki hozzá megtért. 
 Bár súlyos kereszttel Próbál és megterhel 
 Méltatlan életemért.###6. vers

 Szenvedek békével, Magamat is ezzel 
 Biztatom mindenekben: :/: 
 Szenvedett Megváltóm Többet, én jól tudom, 
 Üdvösségemért testben. 
 Nem egyedül vagyok Földön, ki nyomorgok: 
 Szenvedik ezt is többen!###7. vers

 Megszán még Istenem, Ennyi sok siralmim, 
 Tudom, jóra fordulnak. :/: 
 Múlnak sóhajtásim, Noha most könnyeim
 Szemeimből csordulnak. 
 Mint nap eső után, Így bánatim után 
 Örömim megújulnak.
<hr />##263. Dicséret

###1. vers

 Mikoron Dávid nagy búsultában, 
 Baráti miatt volna bánatban, 
 Panaszolkodván nagy haragjában, 
 Ilyen könyörgést kezde ő magában:###2. vers

 Istenem, Uram, kérlek tégedet: 
 Fordítsad reám szent szemeidet;
 Nagy szükségemben ne hagyj engemet, 
 Mert megemészti nagy bánat szívemet.###3. vers

 Csak sírok-rívok nagy nyavalyámban, 
 Elfogyatkoztam gondolatimban, 
 Megkeseredtem nagy búsultomban, 
 Ellenségemre való haragomban.###4. vers

 Hogyha énnékem szárnyam lett volna, 
 Mint a galamb, elrepültem volna; 
 Hogyha az Isten engedte volna, 
 Innét én régen elfutottam volna.###5. vers

 Akarok inkább pusztában laknom, 
 Vadon erdőben széjjel bujdosnom, 
 Hogynem mint azok között lakoznom, 
 Kik igazságot nem hagynak szólanom.###9. vers

 Egész e város rakva haraggal, 
 Egymásra való nagy bosszúsággal; 
 Elhíresedett a gonoszsággal, 
 Hozzá fogható nincsen álnoksággal.###10. vers

 Gyakorta köztük gyűlések vannak; 
 Özvegyek, árvák nagy bosszút vallnak. 
 Isten szavával ők nem gondolnak, 
 Mert jószágukban felfuvalkodtanak.###15. vers

 Én pedig, Uram, hozzád kiáltok, 
 Reggel és délben s estve könyörgök; 
 Megszabadulást tetőled várok, 
 Az ellenségtől mert én igen félek.###18. vers

 Te azért, lelkem, gondolatodat, 
 Istenbe vessed bizodalmadat; 
 Rólad elvészi minden terhedet 
 És meghallgatja te könyörgésedet.###19. vers

 Igaz vagy, Uram, ítéletedben:
 A vérszopókat ő idejükben 
 Te meg nem áldod szerencséjükben; 
 Hosszú életük nem lészen a földön.###20. vers

 Az igazakat te mind megtartod, 
 A kegyeseket megoltalmazod, 
 A szegényeket felmagasztalod, 
 A kevélyeket  aláhajigálod.###21. vers

 Ha egy kevéssé megkeseríted, 
 Az égő tűzbe el-bétaszítod: 
 Nagy hamarsággal onnét kivonszod, 
 Nagy tisztességre ismét felemeled.###22. vers

 Szent Dávid írta a Zsoltárkönyvben, 
 Ötvenötödik dicséretében, 
 Melyből a hívek, keserűségben, 
 Vigasztalásért szerzék így versekben.
<hr />##264. Dicséret

###1. vers

 Áldjad, én lelkem, a dicsőség erős 
 királyát ! :/: 
 Őnéki mennyei karokkal együtt zengj hálát! 
 Zúgó harang, Ének és orgonahang, 
 Mind az ő szent nevét áldják!###2. vers

 Áldjad Őt, mert az Úr mindent oly 
 szépen intézett!:/: 
 Sasszárnyon hordozott, vezérelt, bajodban védett. 
 Nagy irgalmát Naponként tölti ki rád: 
 Áldását mindenben érzed.###3. vers

 Áldjad Őt, mert csodaképen megalkotott 
 téged, :/: 
 Elkísér utadon, tőle van testi épséged. 
 Sok baj között Erőd volt és örömöd: 
 Szárnyával takarva védett.###4. vers

 Áldjad Őt, mert az Úr megáldja minden 
 munkádat, :/: 
 Hűsége, mint az ég harmatja, bőven rád árad. 
 Lásd: mit tehet Jóságos Lelke veled, 
 És hited tőle mit várhat.###5. vers

 Áldjad az Úr nevét, Őt áldja minden 
 énbennem! :/: 
 Őt áldjad, lelkem, és Róla tégy hitvallást, nyelvem! 
 El ne feledd: Napfényed Ő teneked!
 Őt áldjad örökké! Ámen.
<hr />##265. Dicséret

###1. vers

 HAGYJAD az Úr Istenre 
 Te minden utadat, :/: 
 Ha bánt szíved keserve, Ő néked nyugtot ad. 
 Ki az eget hordozza, Oszlat felhőt, szelet, 
 Napját rád is felhozza, Atyád ő, áld, szeret.###2. vers

 AZ ÚRRA bízzad dolgod: 
 Könnyebbül a teher; :/: 
 Ezer baj közt is boldog, Aki nem csügged el. 
 Minek a gond, a bánat? Mit gyötröd lelkedet? 
 Az Istent kérjed, várjad, S megnyered ügyedet.###3. vers

 A TE irgalmasságod Van rajtam, 
 Istenem, :/: 
 Te jól tudod, jól látod, Hogy mi használ nekem. 
 Sorsomat úgy intézed, Amint te akarod; 
 Bölcs a te végezésed, Ha áld, ha sujt karod.###4. vers

 UTAD van számtalan sok, Uram, és 
 eszközöd; :/: 
 Reánk is szent áldásod Bőséggel öntözöd. 
 Művednek akadálya, Szünetje nincs soha; 
 Úgy téssz, amint kívánja Gyermekeid java.###5. vers

 BÍZZÁL, bánatos lélek! Mit bánt a bú,
 a gond? :/: 
 Él még, ki annyi vészek Torkából már kivont. 
 Bajaidból kiment ő, Szűnnek keserveid; 
 Rád még a jó Teremtő Víg napot is derít.###6. vers

 Ő BENNE vesd halálig 
 Jó reménységedet: :/: 
 Ő biztos révbe szállít A bajból tégedet. 
 Bár késik a segítség És nem találsz vígaszt: 
 Eloszlik gond és kétség Előbb, mint véled azt.###7. vers

 Ő MEGCSELEKSZI végre
 Velünk azt, ami jó; :/: 
 Ösvényünk erőssége Te vagy, Mindenható! 
 Bár nehéz földi pályánk, Könny lepi és tövis, 
 De örök pálma vár ránk: Utunk a mennybe visz.
<hr />##266. Dicséret

###1. vers

 Egek nagy Királya, 
 Magasztalunk téged, 
 Térjen nevedre dicséret! :/: 
 Mulandó és gyarló Életünk átjárja 
 Végtelen kegyelmed árja. 
 Jöjj, segíts, Jóra ints; 
 Rólad zengjen nyelvünk, 
 Vígan énekeljünk!###2. vers

 Dicsérjed, világom, 
 Alkotód hatalmát, 
 Mindenek felett uralmát! :/: 
 Hirdesse a csillag Ránk sugárzó fénye, 
 Mily csodás az Isten lénye! 
 Nagy égbolt, Nap és hold, 
 Kik ott fennen jártok: 
 Ti is Őt áldjátok!###3. vers

 Zengjen minden szívben 
 Boldog hálaének  
 A világ Teremtőjének! :/:
 Nagy kegyelmessége Gondot visel rólunk,
 Számon tartja minden dolgunk. 
 Égben fenn, Földön lenn 
 Áldassék jósága, 
 Nagy irgalmassága!###4. vers

 Halleluját zengve, 
 Magasztalva áldjad 
 Krisztus által jó Atyádat! :/: 
 Ha az Istent élő, Igaz hittel féled 
 És a szíved Jézusé lett: 
 Boldogság, Üdv vár rád 
 Fenn az ég honában, 
 Hófehér ruhában.
<hr />##267. Dicséret

###1. vers

 Mire bánkódol, ó, te, én szívem, 
 Mit töröd magad ilyen igen 
 Ím a testi jókért? 
 Bízzál csak az Úr Istenben, 
 Ki uralkodik mennyekben.###2. vers

 A nagy Úr Isten nem hágy tégedet,
 Tudja ő minden szükségedet,
 Mind e világ övé; 
 Azért minden szükségedben 
 Bízzál csak az Úr Istenben.###3. vers

 Én Uram és én Istenem te vagy: 
 Szegény szolgádat, engem ne hagyj,
 Ó, én édes Atyám! 
 Én te szegény fiad vagyok, 
 Senkiben bízni nem tudok.###4. vers

 A gazdag bízik az ő kincsében, 
 De én bízom csak az Istenben, 
 Noha szegény vagyok, 
 Mert aki ő benne bízik, 
 Soha meg nem csalatkozik.###5. vers

 Nem kérek, Uram, én gazdagságot,
 Ami szükségem, te jól tudod, 
 Mert mindeneket látsz, 
 De főképen arra kérlek, 
 Uram, hogy te veled légyek.###6. vers

 Minden, ami e világon vagyon, 
 Ezüst, vagy arany s egyéb vagyon, 
 Akármi légyen az, 
 Csak kevés ideig tarthat, 
 És idvességet nem adhat.###7. vers

 Nagy hálát adok, Uram, teneked, 
 Értenem hogy adtad ezeket 
 A te szent igédből. 
 Adj mindvégig megmaradást. 
 És idvességes kimúlást!
<hr />##268. Dicséret

###1. vers

 Dicsérjük hálaadással 
 Az egy fővalóságot, :/: 
 Ki hűséges gondtartással 
 Vezérli e világot. 
 Megtartatik általa, 
 Amit teremtett vala, 
 Ami kezdetben volt, ma is 
 Megvan, és nincs egy híja is.###2. vers

 Tud, mint tőle készült művet 
 Minden dolgot egyenként, :/: 
 Szálanként lát minden fűvet
 És minden port szemenként. 
 Úgy vigyáz az ő szeme 
 Földi teremtésire, 
 Hogy mind megelégül épen, 
 Magához illendőképen.###3. vers

 E világnak történeti 
 Lesznek akaratjából, :/: 
 Nem a szerencse vezeti 
 Azokat csak vaktából, 
 Hanem úgy mennek végbe 
 A földön és az égbe', 
 Amint szájából kijőnek 
 Az egy fő gondviselőnek.###4. vers

 Ha hát tőle kívánatos 
 Jókat áldásul vészek, :/: 
 Jóvoltának háládatos 
 Megismerője lészek; 
 Ha rám nyavalyát ereszt, 
 Rajtam lévén a kereszt, 
 Bár, hogy könnyítsem, nincs módom: 
 Ellene nem zúgolódom.
<hr />##269. Dicséret

###1. vers

 Istenre bízom magamat, 
 Magamban nem bízhatom; :/: 
 Ő formált, s tudja dolgomat, 
 Lelkem ezzel biztatom. 
 E világ szép formája 
 Az ő keze munkája. 
 Mit félek? - mondom merészen: 
 Istenem és Atyám lészen.###2. vers

 Öröktől fogva ismerte, 
 Hogy mire lesz szükségem, :/: 
 Éltem határát kimérte, 
 Szükségem s elégségem. 
 Lelkem, hát mit süllyedezsz? 
 A hitben mit csüggedezsz?
 Egy kis bajt nem győznél-e meg? 
 Hogy tántorítana ez meg?###3. vers

 Tudja Isten kívánságod, 
 Ád is, mert csak ő adhat, :/: 
 De bölcs, Uram, te jóságod, 
 Tudod: sok elmaradhat. 
 Tudom: gondod reám nagy, 
 Mivel édes Atyám vagy; 
 Mint akarod, hát úgy légyen! 
 Másként hinnem volna szégyen.###4. vers

 A valóságos igaz jót 
 Az Úr meg nem tagadja; :/: 
 Nagy gazdagság és rakott bolt 
 Nem fő jó, ritkán adja. 
 Ki az Isten tanácsát
 Megszívleli mondását, 
 Azt ő Lelkével serkenti,
 Gondját is megédesíti.###5. vers

 E világnak dicsősége 
 Igen hamar elmarad, :/: 
 Kit ma gondok sujtnak, végre 
 Holnap diadalt arat. 
 Csak Atyámban bízhatom, 
 Ő megsegít, jól tudom, 
 Mert az igazaknak Atyja 
 Hű szolgáját el nem hagyja.
<hr />##270. Dicséret

###1. vers

 Légy csendes szívvel és békével 
 Életednek Istenében! :/: 
 Ő bír örömnek bőségével, 
 Véle boldogulsz mindenben, 
 Ő kútfőd és ő fényes napod, 
 Ő tőle jön minden vígságod: 
 Légy csendes szívvel!###2. vers

 Ő bír vígsággal, kegyelemmel, 
 Oly szívvel, mely feddhetetlen, :/:
 Ahol ő van, nem sért semmivel, 
 Hordozzon bár mélységekben; 
 Sok nyavalyádat elfordítja, 
 A halált is kezében tartja: 
 Légy csendes szívvel!###3. vers

 Mint légyen néked s másnak dolga, 
 Az nála nincsen elrejtve, :/:
 Arra néz szemének világa, 
 Ki búval van megterhelve. 
 Ő számlálja fohászkodásid, 
 Összefogja könnyhullatásid: 
 Légy csendes szívvel!###4. vers

 Ha egy sem volna e világon, 
 Kire magad rábízhatnád, :/: 
 Akkor is állna oldaladon, 
 És hűségét tapasztalnád. 
 Ő tudja titkos bánatidat, 
 Elvenni mikor kell azokat: 
 Légy csendes szívvel!###5. vers

 Ő hallja lelked óhajtásit, 
 Mit nem mernél megmondani, :/: 
 Néki szíved titkos panaszit 
 Épen bízvást megvallani. 
 Nincs messze ő, sőt itt áll köztünk, 
 Meghallja s adja, amit kérünk: 
 Légy csendes szívvel!###6. vers

 Ki a mezei madaraknak 
 Megadja eledelüket, :/: 
 Ki juhoknak s egyéb barmoknak 
 Szépen tartja életüket, 
 Ő téged, egyet eltartani, 
 Éhség ellen meg tud menteni: 
 Légy csendes szívvel!###7. vers

 A segítség ha kissé késik, 
 De ugyan csak eljő végre, :/: 
 A várakozás, rosszul esik, 
 De majd válik üdvösségre; 
 Ami lassan jő, bizonyosabb, 
 Ami késik, kívánatosabb: 
 Légy csendes szívvel!###8. vers

 Ne vedd szívedre, az ellenség 
 Amit rád költ hazugsággal. :/: 
 Hadd jöjjön csúfság, keserűség: 
 Ítél az Úr igazsággal. 
 Ha Isten a te jó barátod, 
 Nem lehet emberektől károd: 
 Légy csendes szívvel!###9. vers

 Hogy is lehetne másként dolgunk? 
 Szenvedni kell az embernek, :/: 
 Amíg e földnek útján járunk, 
 Csak nyavalyák környékeznek.
 A kereszt botja bárha terhel, 
 Azt is letesszük életünkkel: 
 Légy csendes szívvel!###10. vers

 Van Isten népének szombatja, 
 Akkor az Úr megszabadít, :/: 
 Ínség kötelét elszaggatja, 
 Teljes szabadságra állít, 
 S az idvezültek seregében 
 Vég nélkül élünk békességben: 
 Légy csendes szívvel!
<hr />##271. Dicséret

###1. vers

 Mint Isten akarja, legyen, 
 Szent az ő végezése. :/: 
 Kész segítségükre megyen, 
 Kik benne bíznak végre. 
 Ínségekből, Kegyelméből 
 Megsegít, sújt mértékkel: 
 Ki benne bízik, nem esik 
 Szégyenbe, és nem vész el.###2. vers

 Az Úr vígságom s reményem, 
 Bizodalmam s életem, :/: 
 Mint akarja, mind úgy légyen, 
 Megnyugszik abban hitem. 
 Igaz szava: hajam szála 
 Nála számba vétetett, 
 Vigyáz, őriz, sem tűz, sem víz 
 Nékem hát kárt nem tehet.###3. vers

 Azért bízvást e világból, 
 Amint az Úrnak tetszik, :/: 
 Elmégyek akaratjából: 
 Mindenkor jómra válik. 
 Néki adom és ajánlom 
 Végső órán lelkemet, 
 Bűnön, poklon és halálon 
 Jézus vett győzedelmet.###4. vers

 Uram, még ez egyre kérlek, 
 Ne tagadd ezt meg tőlem: :/: 
 Ha ostromol gonosz lélek, 
 Ó, ne hagyj megcsüggednem! 
 Segélj engem, én Istenem, 
 Neved dicsőségére, 
 Ki ezt hiszi, az megnyeri, 
 Ámen-t hát mondok erre.
<hr />##272. Dicséret

###1. vers

 Mind jó amit Isten tészen, 
 Szent az ő akaratja, :/: 
 Ő énvélem is úgy tégyen, 
 Mint kedve néki tartja. 
 Ő az Isten, Ki ínségben 
 Az övéit megtartja, 
 Hát légyen, mint akarja.###2. vers

 Mind jó, amit Isten tészen, 
 Ő engemet meg nem csal, :/: 
 De igaz ösvényen viszen, 
 Én megelégszem azzal, 
 Hogy kedvében, Kegyelmében 
 Ő forgatja dolgomat, 
 Csak rá hagyom magamat.###3. vers

 Mind jó, amit Isten tészen, 
 Ő engem meg nem útál, :/: 
 Mint jó orvosom, úgy tészen, 
 És mérget ő nem kínál. 
 Orvosságot, Boldogságot 
 Én nékem készít, tudom, 
 Azért csak benne bízom.###4. vers

 Mind jó, amit Isten tészen, 
 Ő az én idvességem; :/: 
 Ő velem rosszul nem tészen, 
 Rábízom egész éltem. 
 Örömömben, Keresztemben 
 Mind nyilván megmutatja, 
 Hogy javamat akarja.###5. vers

 Mind jó, amit Isten tészen: 
 Ha oly pohárt innék is, :/: 
 Amelynek íze szívemnek 
 Nagy-keserűn esnék is, 
 De eltűröm, Mert víg öröm 
 Felváltja ezt végtére, 
 Sok búm enyhítésére.###6. vers

 Mind jó, amit Isten tészen, 
 Mind örökké ezt vallom, :/: 
 Ha rajtam bú, bánat lészen, 
 S kell bosszúságot látnom. 
 Mindazáltal Megvígasztal, 
 Mint édes Atyám, engem, 
 Mert csak ő segítségem.
<hr />##273. Dicséret

###1. vers

 Az Úr Istent magasztalom, 
 Jó voltáról emlékezem, 
 Mindig hozzá folyamodom,
 Mert meghallgat, azt jól tudom.###2. vers

 Számtalan kínokban valék, 
 Bűneimért kit érdemlék; 
 De ismét megkönnyebbülék, 
 Mihelyt vigasztalást hallék.###3. vers

 Elterjesztvén kezeimet, 
 Kiáltottam Istenemet, 
 Csak bé sem húnytam szememet;
 Nem leltem sehol helyemet.###4. vers

 Magamban én dolgaimról,
 Elébbeni életemről, 
 Nagy kedves nyájasságomról: 
 Gondolkodtam énekimről.###5. vers

 Nagy erősen igaz hittel 
 Magam Isten beszédével, 
 Kegyelmes ígéretével, 
 Bátorítám Szentlelkével.###6. vers

 Csuda irgalmasságodat, 
 Hiszem, Uram, hatalmadat, 
 Onnan vészen bizodalmat, 
 Én lelkem minden oltalmat.###7. vers

 Kezeidnek karjaiban, 
 Élet, halál birtokodban,
 Megmutatád, hogy markodban, 
 Vagyon minden oltalmadban.###8. vers

 Erős vitéz mint népeit, 
 Az ember ő két szemeit, 
 Mint jó pásztor ő juhait: 
 Úgy oltalmazza híveit.###9. vers

 A híveknek számuk vagyon, 
 Nevük nála írva vagyon, 
 Hajuk szála számon vagyon: 
 Rájuk gondja van oly nagyon.###10. vers

 Ne félj azért háborúdban, 
 Ó, én lelkem, nyavalyádban;
 Erős légy bizodalmadban, 
 Mert vagy Isten oltalmában.
<hr />##274. Dicséret

###1. vers

 Ki Istenének átad mindent, 
 Bizalmát csak beléveti, :/: 
 Azt csudaképen őrzi itt lent, 
 Ínség, baj közt is élteti. 
 Ki mindent szent kezébe tett, 
 Az nem fövényre épített.###2. vers

 A súlyos gondok mit használnak, 
 A sóhaj, sok jajszó mit ér, :/: 
 Ha sebeink még jobban fájnak 
 S mindennap kínunk visszatér? 
 Így terhünk egyre súlyosabb, 
 Ha lelkünk búnak helyet ad.###3. vers

 Csak légy egy kissé áldott csendben: 
 Magadban békességre lelsz, :/: 
 Az Úr-rendelte kegyelemben 
 Örök, bölcs célnak megfelelsz. 
 Ki elválasztá életünk, 
 Jól tudja, hogy mi kell nekünk.###4. vers

 Zengj hát az Úrnak s járd az utat, 
 Mit épen néked Ő adott; :/: 
 A mennyből gazdag áldást juttat 
 S majd Jézus ád szép, új napot. 
 Ki Benne bízik és remél, 
 Az mindörökké Véle él.
<hr />##275. Dicséret

###1. vers

 Az Úr Isten az én reménységem, 
 Erősségem Mindenféle ínségben; 
 Csak tőle várom Igaz boldogságom: 
 S meg is találom.###2. vers

 Benne élek, haláltól nem félek: 
 Jót reménylek, Hogy tőle el nem térek; 
 El nem enyészem A sírban egészen: 
 Mennyben lesz részem.###3. vers

 Semmi engem tőle el nem választ, 
 Jól tudván azt, Hogy sok jóval eláraszt; 
 Erősít engem Erőtlenségemben 
 És szükségemben.###4. vers

 Azért egész életem fogytáig 
 Csodálom itt Szent kezének munkáit, 
 S intem lelkemet: Áldjad Istenedet, 
 Üdvözítődet.###5. vers

 Oltalmazzad, Uram, egyházadat, 
 Szent nyájadat, mely vallja szent Fiadat, 
 Ki bűneinkért Ártatlan bárányként 
 Szenvedett sok kínt.###6. vers

 Hogy e földön szent gyülekezeted 
 Dicséretet Zengvén, áldja nevedet, 
 Míg szemtől-szemben Magasztalunk 
 mennyben 
 Mind egyetemben.
<hr />##276. Dicséret

###1. vers

 Egyedüli reményem, 
 Ó Isten, csak te vagy; :/: 
 Jövel és nézz meg engem, 
 Magamra ó ne hagyj! 
 Ne légy tőlem oly távol, 
 Könyörülj hű szolgádon, 
 Úr Isten, el ne hagyj!###2. vers

 Ha a nehéz időkben 
 Elcsügged a szívem, :/: 
 Vígasztalást igédben, 
 Uram, te adj nekem! 
 Ha kétség közt hányódom 
 És mentségre nincs módom, 
 Te tarts meg, Istenem!###3. vers

 A földön ha elvesztem 
 Szerelmem tárgyait, :/: 
 Maradjon meg mellettem 
 Szerelmed és a hit; 
 Csak azt el ne veszítsem, 
 Mi benned, ó Úr Isten, 
 Remélni megtanít!###4. vers

 Földi jó és szerencse 
 Múlandó, mint magunk, :/: 
 De a hit drága kincse 
 Örök és fő javunk; 
 Hitünk áll rendületlen, 
 Hogy Isten véd szünetlen: 
 Élünk, vagy meghalunk.###5. vers

 Uram, a nyomorultat, 
 A gyöngét el ne hagyd, :/: 
 Az árvát, elhagyottat 
 Gyámolítsd te magad! 
 A szegényt, ki remélve 
 Csak reád néz az égre: 
 Úr Isten, el ne hagyd!
<hr />##277. Dicséret

###1. vers

 Gondviselő jó Atyám vagy,
 Ó én édes Istenem, :/: 
 Látom én, hogy minden elhagy 
 E világon, csak te nem! 
 Hozzád vágyom, benned élek
 Üdvöt mástól nem remélek.###2. vers

 Mint az alélt bús virágra 
 Megújító harmatot: :/: 
 Vérző szívem fájdalmára 
 Csak te hintesz balzsamot. 
 Könnyű sorsom terhe rajtam, 
 Ha imára nyílik ajkam.###3. vers

 Rám-rám derül ismeretlen 
 Utamon egy kis öröm, :/: 
 Azt is a te véghetetlen 
 Jóságodnak köszönöm; 
 Hálakönnyem tündöklése 
 A te neved hirdetése.###4. vers

 Gyenge vagyok, lankadoznak 
 Buzgóságom szárnyai, :/: 
 Bármily híven vágyakoznak 
 Színed elé szállani; 
 Ó, adj erőt, hogy míg élek, 
 Egyedül csak néked éljek!###5. vers

 Ó add, hogy ha majd bevégzem 
 E múlandó életet, :/: 
 Lelkem tisztán és egészen 
 Egyesüljön teveled. 
 El ne vonjon semmi többé, 
 Tied legyek mindörökké!
<hr />##278. Dicséret

###1. vers

 Dicsőült helyeken,
 mennyei paradicsomban, :/: 
 Akik vígadoztok
 véghetetlen boldogságban, 
 Vagytok megújult állapotban: 
 Az Úr nevét szép énekszóban, 
 No dícsérjétek vígasságban!###2. vers

 Lássátok, ti dicső
 angyali lelkek az égben, :/: 
 A fénylő mennyei
 testek roppant seregében, 
 Mint uralkodik dicsőségben 
 Az Úr, és őtet felségében,
 Imádjátok tiszta szentségben!###3. vers

 Nap, hold, csillagos ég,
 ti az Urat dicsérjétek, :/: 
 Jóságát, hatalmát,
 bölcsességét hirdessétek, 
 Mert amely rendet ő tinéktek 
 Kiszabott, az a ti törvénytek 
 És ti annak híven engedtek.###4. vers

 Tenger, föld, szigetek
 s a hegyek pompás szépsége, :/:
 Erdők és ligetek,
 folyóvizek kiessége, 
 Sík mezők, rétek ékessége, 
 Vetések kellemetessége: 
 Mind a teremtő dicsősége.###5. vers

 Fák, bokrok, csemeték,
 gyümölcsöket hozó kertek, :/: 
 Pompás liliomok
 s minden virági szépségek, 
 Színekkel kihímezett rétek, 
 Apróbb és nagyobb növevények: 
 A gondviselést hirdessétek.###6. vers

 E földön lakozó
 minden állat boldogsága, :/: 
 A szárnyon repdeső
 madaraknak vidámsága, 
 A halak s férgek sokasága, 
 Egyszóval az élők országa 
 Mondja: mely nagy az Úr jósága!###7. vers

 Bölcs Isten remeki,
 kik az ő képei vagytok, :/: 
 És a tőle lehelt
 emberi lélekkel bírtok, 
 Az Örökkévalót lássátok 
 Munkáiban és imádjátok,
 Egy szívvel és szájjal mondjátok:###8. vers

 Dícséret, dicsőség,
 tisztesség és hálaadás, :/: 
 A szentek Urának
 légyen örök magasztalás, 
 Kiben soha nincs megváltozás, 
 Vagy ígérettől elhanyatlás: 
 Tőle fejünkre szálljon áldás! 
<hr />##279. Dicséret

###1. vers

 Vígak e föld lakosai, 
 Mert megnyíltak ajtajai
 Az Úr bő tárházának, :/: 
 Víg a magvető, hogy néki 
 Orcájának verejtéki 
 Nem hiában hullának, 
 Mert ahol hintett marokkal, :/: 
 Most kiterjesztett karokkal 
 Hordja kévéi sorát; 
 Aki segítségül híván
 Az Urat, dolgozni kíván, 
 Nyer tőle ily adományt.###2. vers

 Ezért, ó jóltévő Atyánk, 
 A mi szívünk, nyelvünk és szánk 
 Csak tégedet magasztal: :/: 
 Hogy ékeskedik a mező 
 Gyümölccsel és az éhező 
 Számára készül asztal. 
 Mert amit más nem adhatott, :/: 
 Hintél esőt és harmatot 
 A szomjúzó földekre, 
 Napodat az igazaknak,
 Valamint a hamisaknak 
 Felhoztad mezejükre.###3. vers

 Tartsd meg, Uram, a munkásnak 
 Erejét az aratásnak 
 Örvendetes idején, :/: 
 Oltalmazd meg kezünk között, 
 Amit a föld gyümölcsözött 
 Kinek-kinek mezején, 
 És adjad, hogy mi azokkal :/: 
 A tőled vett áldásokkal 
 Háládatosan éljünk; 
 Akár iszunk, akár eszünk, 
 Vagy akármit cselekeszünk,
 Jóvoltodról beszéljünk.###4. vers

 Ha a kenyeres kosárok
 Bételnek, mi mint sáfárok, 
 Úgy tartsuk a magunkét. :/: 
 Marhánkat el ne tagadjuk, 
 Sőt abból önként kiadjuk 
 A felebarátunkét.
 Add tudtunkra, hogy el nem vész :/: 
 Az ajándék, sőt az a rész 
 Marad örökre nálunk, 
 Melyet fordítunk a végre, 
 Hogy másokat, ha szükségre 
 Jutnak, abból tápláljunk.
<hr />##280. Dicséret

###1. vers

 Ismét egyik esztendeje, 
 Istentől kimért ideje 
 Telék el a múlandóságnak: 
 Az égi testek órája :/: 
 Lefolyván, lett új példája 
 A közös változandóságnak; 
 Elmúlt vége, mint kezdete, 
 Már van csak emlékezete.###2. vers

 Boldog, ki csendes lélekkel, 
 És nem könnyező szemekkel 
 Tekinthet vissza folyására, 
 Ki, ha magát megkérdezi, :/: 
 Belső örömmel érezi, 
 Hogy szolgált ez jobbulására, 
 Hogy ment mind az ismeretben 
 Előbb, mind a szeretetben.###3. vers

 Boldog, kinek nem kell szánni 
 Elvesztett idejét s bánni 
 Megbecsülhetetlen óráit, 
 Kinek hív emlékezeti :/: 
 Elébe nem helyezteti 
 Helyrehozhatatlan hibáit, 
 Ki az időt megbecsülte, 
 A hívalkodást kerülte.###4. vers

 De vajjon melyik halandó 
 Volna annyira állandó 
 A jóban, aki meg ne esne? 
 Kinek volna olyan szíve, :/: 
 Hogy a kísértésnek íve 
 Rajta oly nyílást ne keresne, 
 Melyen lopva hozzá férjen 
 És az elevenig érjen?###5. vers

 Tökéletességnek Atyja, 
 Az öröm szívemet hatja, 
 Valahányszor azt elgondolom, 
 Mely sok jókat vettem tőled! :/: 
 De elrejtőzném előled, 
 Ha meg másrészről megfontolom: 
 Azokkal mily rosszul éltem, 
 Elvesztegetni nem féltem.###6. vers

 Minthogy azért te teheted, 
 Véghez egyedül viheted, 
 Hogy a jót akarjam és tégyem: 
 Engedd, hogy a múlt esztendőt, :/: 
 Mint már vissza nem jövendőt, 
 Magamnak tűkörűl felvégyem; 
 A jót benne követhessem, 
 A rosszat elkerülhessem.
<hr />##281. Dicséret

###1. vers

 Lelkünk, testünk teremtője 
 És kegyes gondviselője, 
 Imádjuk jóságodat 
 És irgalmasságodat, 
 Hogy minden elfolyt időnkben, 
 Közelebb ez esztendőnkben 
 A te kezed béfedezett, 
 Gonoszoktól védelmezett.###2. vers

 Szent igédet hirdettetted, 
 Mi lelkünket legeltetted, 
 Adtál jó békességet, 
 A jóra tehetséget;
 Ételt, italt, ruhát adtál, 
 Egészséget szolgáltattál, 
 És az esztendő végére, 
 Juttattál várt estvéjére.###3. vers

 Uram, a te kegyelmednek 
 És hű gondviselésednek 
 Ily sok ajándékiért, 
 Drága adományiért 
 Teljes szívünkből, lelkünkből 
 És minden tehetségünkből 
 Áldjuk te istenségedet, 
 Nyújtsad erre kegyelmedet.###4. vers

 Jézus szent áldozatjáért
 És érdemes haláláért 
 Töröld el bűneinket 
 És minden vétkeinket, 
 Melyeket eltölt időnkben, 
 Közelebb ez esztendőnkben 
 Cselekedtünk és gondoltunk, 
 Vétkes nyelvünkkel szólottunk.###5. vers

 Urunk, újítsd meg szívünket, 
 Világosítsd értelmünket, 
 Adj a jóra kegyelmet, 
 Vezérlő segedelmet, 
 Hogy új életet élhessünk, 
 Végre te hozzád mehessünk, 
 Szent Felségednek elébe, 
 A boldogok seregébe.
<hr />##282. Dicséret

###1. vers

 Nékünk születék mennyei király, 
 Idvezítőnek kit mond az angyal: 
 Új esztendőben mi vígadjunk, 
 Született Jézust mi imádjuk!###2. vers

 Régen megírák ezt a próféták, 
 Hogy fiat szül majd egy nemes virág: 
 Új esztendőben mi vígadjunk, 
 Született Jézust mi imádjuk!###3. vers

 Szűz Máriától gyermek születék, 
 De Szentlélektől ő fogantaték: 
 Új esztendőben mi vígadjunk, 
 Született Jézust mi imádjuk!###4. vers

 Nagy hatalmas lőn e kisded gyermek, 
 Megtöretének sok ellenségek: 
 Új esztendőben mi vígadjunk, 
 Született Jézust mi imádjuk!###5. vers

 Győzedelmet vőn a kárhozaton, 
 Győzedelmet vőn örök halálon: 
 Új esztendőben mi vígadjunk, 
 Született Jézust mi imádjuk!###6. vers

 Nincsen a bűnnek hatalma rajtunk, 
 Kiknek e gyermek lészen oltalmunk: 
 Új esztendőben mi vígadjunk, 
 Született Jézust mi imádjuk!###7. vers

 Adjunk nagy hálát az Úr Istennek, 
 És idvezítő Jézus Krisztusnak: 
 Új esztendőben mi vígadjunk, 
 Született Jézust mi imádjuk!###8. vers

 Dicsőíttessék a Szentháromság, 
 Adja minékünk szent ajándékát: 
 Új esztendőben mi vígadjunk, 
 Született Jézust mi imádjuk!
<hr />##283. Dicséret

###1. vers

 Az Úrnak jóvolta napjainkhoz napokat 
 told, :/: 
 Melyeket bizonyos részekre oszt a nap és 
 hold; 
 Nyomain e két vezetőnek 
 Tél, tavasz, nyár és ősz eljőnek, 
 Engedvén a bölcs Teremtőnek.###2. vers

 Jó Atyánk, az elmúlt esztendő minden 
 szakasza :/: 
 Jóságod tanúja, szívünknek nincs rád 
 panasza; 
 Bizony, az Úr minket kedvellett, 
 Mert lelki adományi mellett 
 Megadta, ami nékünk kellett.###3. vers

 Úr Isten, ki minket sok áldásiddal töltél 
 be, :/: 
 Ez új esztendővel jó kedved ne szakaszd 
 félbe! 
 Áldd meg kezdetét s végét ennek, 
 Hogy midőn napjai lemennek, 
 Mondhassuk: dicsőség Istennek!###4. vers

 Vigyázz híveidre, s hab közt hánykódó 
 hajódra, :/: 
 Vigyázz szolgáidra s minden 
 elöljáróinkra, 
 Kiktől néped úgy legeltessék, 
 Hogy igazság és jó békesség 
 Egymást csókolva ölelgessék.###5. vers

 E gyülekezeten, mely e helyre telepedett, 
 :/: 
 Könyörülj, Úr Isten, bővítsd rajta 
 kegyelmedet, 
 Áldd meg nagyjait, kicsinyjeit, 
 Mind köz, mind tanácsos rendeit; Töröld 
 el a sírók könnyeit!###6. vers

 Adj vidám órákat, ha nekünk azt jónak 
 látod, :/: 
 Békességes tűrést, ha vessződet ránk 
 bocsátod; 
 Ha több esztendőt nem számlálunk 
 S ma vagy holnap innen megválunk: 
 Add, hogy légyen boldog halálunk!
<hr />##284. Dicséret

###1. vers

 Áldjuk a nagy Isten jóságát, 
 Magasztaljuk irgalmasságát; 
 Szívünkből szánk énekeljen, Dicséretével 
 bételjen 
 E mi kegyelmes jó Atyánknak!###2. vers

 Mert megújítá esztendőnket, 
 Meghosszabbította időnket, 
 Virrasztván új szakaszára 
 És e nappal új napjára 
 Világi rövid életünknek.###3. vers

 Ó, nagy Isten, hát mik vagyunk mi? 
 Porok, és nincs érdemünk semmi. 
 Nagy bűnösök, méltatlanok,
 Mert vétkeink számtalanok: 
 Mégis kedvezél életünknek.###4. vers

 Mivel fizessünk, Atyánk, néked, 
 Kinek a menny felséges széked? 
 Semmire nincsen szükséged: 
 Elégséged, dicsőséged 
 Magadban vagyon határ nélkül.###5. vers

 Nálad legkedvesebb ajándék 
 A szent életre való szándék; 
 A jó szív és tiszta lélek, 
 Ó, legfelségesebb Lélek, 
 Nem útáltatik meg tetőled.###6. vers

 Teremts új szívet hát mi bennünk, 
 Hogy lehessen elődbe mennünk, 
 És nálad kedvet találjunk, 
 Boldog napokat számláljunk 
 E felderült új esztendőben.###7. vers

 Lelki s testi áldások Atyja, 
 Egeidnek gazdag harmatja
 Szálljon mennyből híveidre, 
 Tulajdon teremtésidre, 
 Kik tőled várnak minden jókat.###8. vers

 A Jézusért, közbenjárónkért, 
 Mi egyetlenegy szószólónkért 
 Légy kegyelmes, kérésünket, 
 Halld meg esedezésünket, 
 Kik rád bízzuk minden ügyünket.
<hr />##285. Dicséret

###1. vers

 Örök Isten, kinek esztendők 
 Nincsenek létedben, :/: 
 Jelen vannak múltak, jövendők 
 Egy tekintésedben; 
 Minket pedig, mihelyt születünk, 
 Már a koporsó vár, 
 A bűn miatt lefoly életünk 
 S a halál velünk jár.###2. vers

 Ó mely sokan elaluvának 
 A múlt esztendőbe’! :/: 
 Kik nálunknál jobbak valának
 Szálltak temetőbe, 
 Minket pedig, kedvező Atyánk, 
 Eddig takargattál, 
 S ez új esztendőt derítvén ránk, 
 Erre eljuttattál.###3. vers

 Uram, a te lelked ereje 
 Vélünk ily jót tégyen, :/: 
 Hogy jókedvednek esztendeje 
 Ez az új is légyen; 
 Atyai karoddal forgassad 
 A mi dolgainkat, 
 Dicsőségedre igazgassad 
 Minden szándékinkat.###4. vers

 Adj minékünk megújult szívet 
 És új indulatot, :/: 
 Tehozzád mindenekben hívet,
 És szent akaratot. 
 Újítsd meg rajtunk a te képed, 
 Mely áll szent életben, 
 Hogy lehessünk választott néped, 
 Élvén szeretetben.###5. vers

 Ez esztendőt testi jókkal is,
 Uram, koronázzad, :/: 
 A szükséges múlandókkal is 
 Házunk felruházzad; 
 Földünket bő gyümölcsözéssel 
 Munkálkodásunkra
 Áldd meg, hogy szükséges terméssel 
 Szolgáljon javunkra.###6. vers

 Kegyelmed s áldásod újítsad 
 Te szent egyházadon: :/: 
 Közelebbről azt szaporítsad 
 Itt lévő nyájadon. 
 Gátold hazánkban áradását 
 A sok gonoszságnak, 
 Fordítsd el eshető romlását 
 Nemzetnek, országnak.###7. vers

 Tekintsd meg a szűkölködőket, 
 Légy az árvák atyja, :/: 
 Vígasztalja a kesergőket 
 Szád édes szózatja, 
 Akik betegágyukban nyögnek, 
 Vidámítsd lelküket; 
 Ínségükben kik könyörögnek, 
 Add meg kérésüket.###8. vers

 Végre midőn mind megavúlunk 
 Az esztendeinkkel, :/: 
 Egymás után mi is kimúlunk 
 Emlékezetinkkel: 
 Uram, sorsunkon könyörülvén, 
 Vígy a dicsőségbe, 
 Minden bűnünket eltörölvén, 
 Újíts meg az égbe’!
<hr />##286. Dicséret

###1. vers

 Jer, dicsérjük az Istennek Fiát, 
 A szép szűznek áldott szent magzatját, 
 E világnak édes Megváltóját, 
 Bűnösöknek kegyes szószólóját.###2. vers

 Jézus Krisztus, kegyelmes Megváltónk, 
 Úr Istentől adatott tanítónk, 
 Szent Atyáddal felséges megtartónk, 
 Szentlélekkel mi megigazítónk!###3. vers

 Téged vallunk hatalmas Istennek, 
 Kezdet nélkül való természetnek, 
 Szent Atyáddal egy örök Istennek: 
 Szentlelkétől lelkeztél Istennek.###4. vers

 Felöltözél az emberi testbe, 
 E világra jövél miközinkbe, 
 Igaz hitet adál mi szívünkbe, 
 Új világot gerjesztél lelkünkbe'.###5. vers

 Szent véreddel minket te megváltál, 
 Bűneinkből szépen kitisztítál, 
 Szentlélekkel megvilágosítál, 
 És Atyádnak kedvébe juttattál.###6. vers

 A keresztfán érettünk meghaltál, 
 Harmadnapra ismét feltámadtál, 
 Mennyországban felmagasztaltattál, 
 Tisztességgel megkoronáztattál.###7. vers

 Azért vallunk téged királyunknak, 
 És örökké való főpapunknak, 
 Isten előtt minden gyámolunknak,
 E világon minden oltalmunknak.###8. vers

 Te vagy nékünk mi nagy igazságunk, 
 Jámborságunk és ártatlanságunk, 
 Te vagy nékünk szentségünk, 
 váltságunk, 
 Isten előtt örök boldogságunk.###9. vers

 Te vagy nékünk a mi reménységünk, 
 Ez világon mi nagy tisztességünk, 
 Isten előtt minden dicsőségünk, 
 Mennyországban örök idvességünk.###10. vers

 Ó Istennek drága kincstartója, 
 Szentléleknek rajtunk nyugtatója, 
 Nyomorodott árvák megtartója, 
 Mi hitünknek megkoronázója.###11. vers

 Ó Istennek kedves áldozatja, 
 Kit jó szemmel megtekint az Atya, 
 És megmarad az ő jó illatja, 
 Mindörökké kedves foganatja.###12. vers

 Édes Jézus, elődbe járulunk, 
 Széked előtt arccal leborulunk, 
 Keservesen tehozzád óhajtunk, 
 És nagy sírván mennybe felkiál:unk.###13. vers

 Adjad nékünk a te Szentlelkedet, 
 Terjesztessed a te szent igédet; 
 Ismerjünk meg mindnyájan tégedet, 
 Dicsérhessük a te szent nevedet.###14. vers

 Tekints reánk most a magas mennyből, 
 Látogass meg királyi székedből, 
 Tégy jól vélünk kegyelmességedből, 
 Ments meg minket keserűséginkből.###15. vers

 Vigasztald meg a mi siralminkat, 
 Teljesítsd bé mi kívánságinkat; 
 Mi is néked hálaadásinkat, 
 Bémutatjuk mi áldozatunkat.###16. vers

 Édes Jézus, néked hálát adunk 
 Jóvoltodért és felmagasztalunk, 
 Ajándékot elődbe mutatunk,
 Dicséretet te nevedre mondunk.###17. vers

 Dícsértessék az Atya Úr Isten, 
 Dícsértessék a Fiú Úr Isten, 
 Dícsértessék a Szentlélek Isten, 
 Szentháromság egy bizony Úr Isten!
<hr />##287. Dicséret

###1. vers

 Járuljunk mi az Istennek szent Fiához, 
 A mi idvezítő Urunk Jézus Krisztushoz, 
 Mint kegyes és hatalmas 
 szabadítónkhoz, 
 Testi-lelki nyavalyánkban 
 Csak egy vigasztalónkhoz.###2. vers

 Ó irgalmas Megváltó Fiú Úr Isten, 
 Ki országolsz szent Atyáddal földön és 
 mennyen, 
 Tehozzád esedezünk könyörgésünkben: 
 Segítségül légy minékünk 
 Mostani szükségünkben!###3. vers

 Sok szükségink jóllehet vannak 
 minékünk,
 De most néked kiváltképpen ezen 
 könyörgünk: 
 Szentlelked erőssége légyen mivelünk, 
 Hogy az igaz tudományban 
 Épületet vehessünk!###4. vers

 Mi elménknek homályát távoztassad el, 
 Ajándékozz engedelmes szívvel, lélekkel,
 Hogy a te szent igédet vegyük jó kedvvel, 
 Tanulhassuk és éltünkben 
 Kövessük nagy örömmel.###5. vers

 Öregbítsed, neveljed bennünk a hitet 
 És az igaz szeretetet, adj reménységet; 
 Adj minden jóra való igyekezetet, 
 Tiszta lelki ismeretet 
 És szentséges életet!###6. vers

 Szent nevedet engedjed, nyilván 
 vallhassuk,
 Az ördögöt s e világot megútálhassuk, 
 És te szent országodba 
 kívánkozhassunk, 
 Felségeddel egyetemben 
 Örökké vígadhassunk!###7. vers

 Légyen néked dicséret és nagy tisztesség, 
 Ki Atyával s Szentlélekkel vagy egy 
 Istenség, 
 Felséges hatalmasság, örök fényesség. 
 Téged illet mindörökké 
 Véghetetlen dicsőség!
<hr />##288. Dicséret

###1. vers

 E világnak fényessége, 
 És szenteknek idvessége, 
 Krisztus Jézus, egy reménye, 
 Mennynek, földnek teremtője!###2. vers

 Kegyetlen halált meggyőzéd, 
 Ördög hatalmát el vévéd, 
 Pokol torkát bérekesztéd, 
 Bűnünket rólunk el vévéd.###3. vers

 Te általad megváltattunk, 
 Te általad szabadultunk, 
 Te általad igazultunk, 
 Te általad megtartattunk.###4. vers

 Alázatosan könyörgünk
 Buzgó szívből esedezünk: 
 Légy minékünk segítségünk 
 Mert jól látod, mely sok bűnünk.###5. vers

 Add Szentlelked ajándékát. 
 Örök életnek jutalmát, 
 Engeszteld Atyád haragját, 
 Láthassuk ő szent irgalmát.###6. vers

 Te vagy mennyország kapuja, 
 És idvességnek ajtaja, 
 Bűnösöknek szószólója, 
 És csak egy közbenjárója.###7. vers

 Dicsőség légyen Atyának, 
 Tenéked, ő szent Fiának, 
 És a mi Vígasztalónknak, 
 A teljes Szentháromságnak.
<hr />##289. Dicséret

###1. vers

 Zengj nyelvem ékesen, 
 Az én édes Jézusomnak, 
 Kegyes lelki orvosomnak 
 Szólj szerelmetesen, 
 Mert csak ő érdemel
 Áldást és minden szerelmet, 
 Ki reám önt bő kegyelmet 
 S kőszálra felemel.###2. vers

 Jézus, én reményem, 
 Bűnös lélek bizodalma 
 S hozzád térőknek oltalma 
 Gyönyörű Napfényem! 
 Kegyes vagy azokhoz, 
 Kik szívből téged keresnek, 
 És ismerős híveidnek 
 Béköszönsz házukhoz.###3. vers

 Ó Jézus, élő kút,
 Szívemnek nagy édessége 
 S elmémnek gyönyörűsége,
 Mely csupán hozzád fut; 
 Tégedet keresni 
 Legfőbb öröm és vigasság; 
 Nincsen több lelki igazság, 
 Mint téged követni.###4. vers

 Jézus, kegyes király, 
 Ki mindennek szívét bírod, 
 S arra szent neved felírod, 
 Kérlek, hozzám is szállj; 
 Mert ha te elfoglalsz, 
 Elszáll a világ szerelme, 
 Tündöklik bennem az elme, 
 Ebben sok jót találsz.###5. vers

 Kedves szereteted, 
 Mert szent véredet jókedvből, 
 Kiontád, hogy, mint kútfőből, 
 Folyjék ismereted. 
 Megnyerted, hogy lássuk, 
 Szent Atyádnak dicsőségét, 
 És hogy lelkünk idvességét 
 Tovább ne halasszuk.###6. vers

 Dícsérd hát minden nép 
 Az Úr Jézust és szeressed, 
 Buzgó szívedből keressed, 
 Mert minden dolga szép. 
 Ő a kegyelemnek 
 És minden jónak kútfeje, 
 Reménylő szívnek ereje, 
 S oka az örömnek.###7. vers

 Uram, hadd érezzem 
 Hű szerelmednek bőségét, 
 Hogy biztos jelenlételét 
 Kincsül megszerezzem. 
 Bár ne érdemeljem, 
 De jóvoltod bizodalmát 
 Nyújtsd, hogy ezen birodalmát
 Kérni merészeljem.###8. vers

 Csak téged kívánlak 
 Valahol járok, vagy kelek, 
 És végre, hogyha rád lelek, 
 Magamnak foglallak. 
 Jöjj azért s hűvösíts 
 Jelenléted illatjával, 
 Szentlélek áldozatjával 
 Lelkemben megfrissíts.###9. vers

 Tégedet dicsérlek, 
 E világnak megváltóját, 
 Kárhozatnak elrontóját, 
 Mert szívből szeretlek. 
 Valahol hát lészesz, 
 Szívemmel utánad járok, 
 Mit tőled vissza nem várok, 
 Mert hozzád felvészesz.###10. vers

 Tiéd, Uram, az ég
 Minden ő teljességével, 
 Hol országolsz dicsőséggel, 
 Melyben nincs semmi vég. 
 Ne hagyj Uram, kérlek, 
 Vedd el szívemet magadhoz, 
 Mert úgy állhatok jobbodhoz 
 S örökké dícsérlek.###11. vers

 Dícsérje és áldja 
 Lelkem az Atya Úr Istent, 
 Ki benned idvezít mindent, 
 Ha szódat fogadja. 
 Dícséret, dicsőség 
 Légyen Szentlélek Istennek, 
 Ki hitet adott lelkemnek, 
 Hogy befogja az ég.
<hr />##290. Dicséret

###1. vers

 Dícsérlek téged, Idvezítőmet, 
 Úr Jézus Krisztus, Istennek egy Fia! 
 Megváltott nyájadnak hű atyjafia: 
 Csak téged várlak, egy segítőmet.###2. vers

 Tenéked minden térdet s fejet hajt, 
 Mert erős torony nékünk a te neved; 
 Felvette szegény ügyünket jó kedved,
 A kárhozatban hogy ne lássunk bajt.###3. vers

 Te vagy Istennek szelíd Báránya, 
 Ki e világnak bűneit elvetted, 
 Szent véred omlását nem kíméletted, 
 Mellyel nem ér fel Ofir aranya.###4. vers

 Ó örök Isten, lelkem reménye, 
 Az Atya Istennek fő bölcsessége, 
 Szentegyházadnak ő nagy dicsősége, 
 Minden híveknek ragyogó fénye!###5. vers

 Dícsérlek, mennyből leszállott Kenyér, 
 Isten s Ember, Jézus, egy Közbenjáró! 
 Bűnösök térését kegyesen váró, 
 Kitől kegyelmet minden lélek nyér.###6. vers

 Mely buzgó, Uram, a te szerelmed,
 Ki mi érettünk magad megáldoztad,
 A halált, Sátánt, poklot megrontottad, 
 Most is fenntartván hű segedelmed.
<hr />##291. Dicséret

###1. vers

 Ó mi kegyelmes Krisztusunk, 
 Ki vagy nékünk igazságunk, 
 Békességünk és váltságunk: 
 Kelljen, kérünk, imádságunk.###2. vers

 Mi szívünket, kegyes Isten, 
 Igaz hitben, reménységben 
 Kiváltképen erősítsed, 
 Hogy bízhassunk csak tebenned.###3. vers

 Te isteni jóvoltodat, 
 Ismerhessük hatalmadat,
 Melyet hozzánk megmutattál, 
 Mikor érettünk áldoztál. ###4. vers

 Csak egyedül e világnak 
 Viseléd terhét bajának, 
 Nyerél nékünk idvességet 
 És mennyei örökséget.###5. vers

 Azért ily nagy szerelmedért, 
 Kérünk, ne vess el bűnünkért, 
 Ne vehessen ellenségünk 
 Dühösséggel semmit tőlünk.###6. vers

 Ó mi irgalmas Királyunk, 
 És győzedelmes Hadnagyunk, 
 Hozzád hitből folyamodunk, 
 Tudjuk, meg nem fogyatkozunk.###7. vers

 Kérünk, ily nehéz ügyünkbe’
 Ne adj ellenség kezébe, 
 Ne vesd bűnünket elődbe, 
 Végy be inkább kegyelmedbe.###8. vers

 Keresztyéni egyességben, 
 Nevednek szentelésében, 
 Szent igédnek értelmében, 
 Tarts meg minket mindvégiglen.###9. vers

 Bírjad lelki országodat, 
 Véreden vett jószágodat, 
 Hogy e siralom völgyében 
 Légyünk csendesek szívünkben.###10. vers

 Adj állandó egyességet, 
 Lelki-testi békességet, 
 Hogy megfutván itt a pályát, 
 Vehessük el a koronát.###11. vers

 Dícsértessél áldott Isten, 
 Ki minket könyörgésünkben 
 Meghallgatsz nagy kegyelmesen 
 És részeltetsz mindezekben.
<hr />##292. Dicséret

###1. vers

 Ó dicsőségnek felkent fejedelme, 
 Úr Jézus Krisztus, hívek segedelme, 
 Kit az Úr Isten rendelt váltságra 
 S felemelt bölcsen nagy méltóságra: 
 Felékesített, mint drága ruhával, 
 A Szentléleknek bő ajándékával, 
 És reád bízván az idvességet, 
 Adott válladra hármas tisztséget.###2. vers

 Te vagy az Úrnak egy FŐPRÓFÉTÁJA, 
 Te vagy titkának világos táblája, 
 Ki megjelentéd nagy indulatját, 
 A váltság felől szent akaratját: 
 Hogy akik még nagy sötétben volnának, 
 Az igazság napjára találnának 
 És általlátnák, mint napnak fényét 
 Az idvességnek igaz ösvényét.###3. vers

 Te vagy az Úrnak megszentelt 
 FŐPAPJA, 
 Általad költ fel jókedvének napja, 
 Ki szent testednek áldozatjával
 Váltságot nyertél annak árával. 
 Szent érdemednek most is jelentése 
 Olyan, mint szádnak drága könyörgése, 
 Ez által szíved valamit kíván, 
 Az Úr megadja néked azt nyilván.###4. vers

 Te vagy az Úrnak felkent nagy 
 KIRÁLYA, 
 Kinek vettettek mindenek alája, 
 Aki népedet tiszta igéddel, 
 Oktatod s vezérled Szentlelkeddel. 
 Minden ügyében felállasz mellette, 
 Ellenségivel harcolsz ő helyette, 
 Minden veszélyét karod elhajtja 
 S az idvességben végig megtartja.###5. vers

 E nagy királynak nálam is zálogja, 
 Igaz hit által én is vagyok tagja, 
 Őtet ismerem, mint fő Uramat 
 És keresztyénnek vallom magamat. 
 Áldott nevéről bátran vallást tészek, 
 Szent törvényének követője lészek, 
 Lelkem és testem hálaadással, 
 Nékie vallom hív ajánlással.###6. vers

 Mivel hívattam lelki vitézségre, 
 Míg lelkem eljut a várt dicsőségre, 
 Ellenségimnek dühösségökkel
 Harcolok bátran igaz lélekkel. 
 A bűn s test ellen holtig törekedem, 
 Szép koronámat másnak nem engedem, 
 Hogy harcom után diadalommal 
 Együtt örüljek az én Urammal.###7. vers

 Te pedig, híveidnek szemefénye, 
 Úr Jézus Krisztus, életem reménye,
 Vedd fel szolgádat erős karodra, 
 És vigyázz énrám, gyenge juhodra. 
 Oktass és taníts hathatós igéddel, 
 Bíztass, erősíts, a te Szentlelkeddel, 
 Hogy végre pályafutásom után, 
 Hozzád mehessek az élet útján.
<hr />##293. Dicséret

###1. vers

 Jézus, ó mi Idvezítőnk, 
 Kiben vagyon hitünk, 
 Ki miértünk születtél, 
 És nagy halált szenvedtél; 
 Irgalmazz minékünk!###2. vers

 Rólunk elvetted haragját 
 A te szent Atyádnak; 
 Vérednek hullásával 
 Megengesztelted hozzánk: 
 Irgalmazz minékünk!###3. vers

 Az ördögnek tömlöcéből, 
 Kivettél a bűnből; 
 A halál köteléből, 
 Megmentettél rabságból: 
 Irgalmazz minékünk!###4. vers

 Te bűn nélkül születtetvén 
 A Szűznek méhéből, 
 Értünk válladra vetted 
 A mi adósságinkat: 
 Irgalmazz minékünk!###5. vers

 Bűnön, poklon és halálon 
 Birodalmad vagyon; 
 Az élet és kegyelem 
 Csak te kezedben vagyon: 
 Irgalmazz minékünk!###6. vers

 Kérünk téged azért mostan: 
 Tekints reánk mennyből, 
 Kik hozzád esedezünk,
 És segítséget várunk: 
 Irgalmazz minékünk!
<hr />##294. Dicséret

###1. vers

 Jézus, vígasságom! 
 Esdekelve várom Áldó szavadat! :/: 
 A te jelenléted Megvidámít, éltet, 
 Bátor szívet ad. 
 Légy velem, Ó, mindenem! 
 Nálad nélkül nem is élek: 
 Te vagy örök élet!###2. vers

 Jézus, menedékem! 
 Hű oltalmam nékem Te vagy egyedül! :/: 
 Lelkem a viharból, Bűnből, minden 
 bajból 
 Hozzád menekül. 
 Bár a föld Mind romba dőlt, 
 S ha a pokol hada hány tőrt: 
 Jézus maga áll őrt!###3. vers

 Jézus, üdvösségem! 
 Te vagy földön-égen Örök örömem! :/: 
 Kik szeretjük Istent, Zengjünk neki itt 
 lent 
 S otthon: odafenn! 
 Lelkem esd, Hogy Te vezesd! 
 S hazahívó szavad várom, 
 Jézus, Vígasságom!
<hr />##295. Dicséret

###1. vers

 Jézusom, ki árva lelkem 
 Megváltottad véreddel, :/: 
 Kárhozattól óvtál engem, 
 Bűnös szívem, ó, vedd el! 
 Add, hogy néked megháláljam. 
 Hogy nem hagytál a halálban,
 S megmutattad: Bármit adj, 
 Én oltalmam csak te vagy. ###2. vers

 Jézus, benned bízva-bízom, 
 Elpusztulnom ó ne hagyj! :/: 
 Te, ki bűnön, poklon, síron 
 Egyedűli győztes vagy: 
 Gyönge hitben biztass engem, 
 Készíts arra, hogy én lelkem 
 Láthat majd fenn, ó, Uram, 
 Mindörökké boldogan.
<hr />##296. Dicséret

###1. vers

 Szép tündöklő hajnalcsillag, 
 Ki kegyelemmel felragyog, 
 Jessének szép vesszeje, :/: 
 Dávid királynak magzatja,
 Sok királyoknak királya, 
 Lelkemnek vőlegénye:
 Kedves, kegyes, kellemetes,
 ékes és gyönyörűséges, 
 Gazdagsággal dicsőséges.###2. vers

 Ó gyöngyös, drága korona, 
 Embernek, Istennek fia, 
 Menny áldott, szent gyümölcse! :/: 
 Szívemnek vagy lilioma, 
 Édes evangélioma, 
 Kedvességeknek kincse! 
 Eggyem, lelkem, Szép violám, 
 égi mannám, eledelem: 
 Rólad el nem feledkezem.###3. vers

 Öntsd mélyen az én szívembe,
 Szerelmed tüzét lelkembe, 
 Ó drága jáspis kövem! :/:
 Fogadj hozzád s vígasztalj meg, 
 Hogy eleven tagod legyek, 
 Benned legyen örömem.
 Hozzád kiált Sebhedt szívem, 
 lelki rózsa: légy orvosa; 
 Nélküled nincs vígassága.###4. vers

 Mennyből nagy öröm fénylik rám, 
 Midőn szemeddel énreám 
 Kegyelmesen tekintesz, :/: 
 Ó Uram Jézus, szent Lelked, 
 Szent igéd, tested és véred 
 Vélem közölvén, éltetsz. 
 Ilyen híven Tarts öledben, 
 táplálj engem mind végiglen, 
 Mert fogadtad szent igédben.###5. vers

 Teremtő Atyám, Úr Isten, 
 Ki engem örök időkben 
 Szent Fiadban szerettél: :/: 
 Ő engem magának jegyzett, 
 Szentlélekkel elpecsétlett, 
 Megtisztított vérével. 
 Vígadj és adj Szívem hálát, 
 Istent imádd, hogy mennyégben 
 Idvességet szerzett nékem.###6. vers

 Szóljon tehát az orgona, 
 Gyönyörűséges muzsika, 
 Ujjongva énekeljek, :/: 
 Hogy megváltó Jézusomnak, 
 Drága szép kegyes Uramnak 
 Szerelmében örvendjek. 
 Zengjen, pengjen Vígasságos, 
 buzgóságos hál’adó szó, 
 Nagy az Úr, ezekre méltó.###7. vers

 Ily kedvvel vígad én szívem, 
 Mert drága kincsem az Isten, 
 Ki kezdet s vég mindenben. :/: 
 Ő engem dícséretire, 
 Mennybe viszen nagy örömre, 
 Min tapsolok szívemben. 
 Ámen, ámen! Jövel, Uram, 
 szép koronám, jöjj sietve: 
 Téged várlak reménykedve!
<hr />##297. Dicséret

###1. vers

 Ó seregeknek Hatalmas királya, 
 A nagy Istennek, Mi teremtőnknek, :/: 
 Gondviselőnknek Szerelmes szent Fia:###2. vers

 Szent indulattal Minden hívő lélek 
 Téged magasztal, Ó fő bölcsesség, :/:
 Áldott Istenség! Én is, amíg élek.###3. vers

 Uram, mert te vagy Amaz örök Ige, 
 Eredeted nagy, Minden dolgoknak, :/: 
 Amelyek vannak, Vagy kezdete s vége.###4. vers

 Az Úr Istennek Te vagy dicsősége, 
 Dicsőségének Minden vég nélkül :/: 
 Te vagy egyedül Teljes fényessége.###5. vers

 Te vagy részese Isteni voltának;
 Szent jelentése Tégedet mond s vall :/: 
 Minden bizonnyal Tulajdon Fiának.###6. vers

 Te általad lett Nékünk is Atyánkká; 
 Kegyelemből tett Engedelmedért, :/: 
 Szent érdemedért Fogadott fiakká.###7. vers

 Te vagy az Ura Választott népednek, 
 És hű pásztora Minden időben :/: 
 Most s jövendőben Gyenge seregednek,###8. vers

 Kiket megváltál Drága szent véreddel, 
 Megszabadítál Bűntől, haláltól,:/: 
 A kárhozattól Elégtételeddel.###9. vers

 Azért már élünk Néked, nem 
 magunknak; 
 Hát úgy bánj velünk, Hogy nagy 
 örömmel:/: 
 Szolgáljunk szívvel Néked, mi 
 Urunknak!
<hr />##298. Dicséret

###1. vers

 Jer Krisztus népe, nagy vígan 
 Mind egy örömre keljünk, :/: 
 És egybeforrva, boldogan
 Csak arról énekeljünk, 
 Hogy könyörülő Istenünk 
 Mily áldott csodát tett velünk, 
 Mit drágán szerzett nékünk.###2. vers

 A Sátán tett rám rabigát 
 És már halálba vesztem, :/: 
 A bűn gyötört éj- s napon át, 
 Mert benne gyökereztem.
 Mind jobban elsüllyedtem én,
 Nem volt számomra már remény, 
 Megült a bűnnek átka.###3. vers

 Nem használt, sőt káromra lett, 
 Ha bármi jót is tettem, :/: 
 Mert az égi ítéletet 
 Önkényből megvetettem. 
 Mégis kínzott a félelem, 
 Hogy csak a halál van velem
 És a poklokra hullok.###4. vers

 Ám az örök szent irgalom 
 Nagy ínségem megszánta, :/: 
 És könyörülvén ily bajon, 
 Megenyhítni kívánta. 
 Mint jó Atya, szívébe vett, 
 Nem játék volt, amit megtett 
 Legfőbb kincsével értem.###5. vers

 Így szólott Egyszülöttihez:
 Jött irgalomnak éve, :/: 
 Én diadalmam, menj, siess, 
 Légy népem üdvössége.
 Bűn átkából segítsd ki hát, 
 Fojtsd meg a ráleső halált:
 Az embert térítsd hozzád.###6. vers

 S im, az Atyának engedett 
 A Fiú, hozzám jőve, :/: 
 Egy tiszta szűztől született 
 Testvéremül a földre. 
 Járt mint nagy titkos hatalom, 
 Felölté önnön alakom, 
 Hogy a Sátánt lebírja.###7. vers

 Szólt hozzám: tarts ki már velem, 
 Most célod el kell érned, :/: 
 Immár enyém a küzdelem, 
 Kiállok készen érted. 
 Te az enyém, én tied, 
 S hol én vagyok, ott lesz helyed:
 Szét nem választ az ellen.###8. vers

 És bár kioltja életem, 
 És bár kiontja vérem: :/: 
 Mindezt javadra szenvedem,
 Hű légy e hitben vélem. 
 A halált éltem megveszi 
 És szentségem jóváteszi 
 A bűnt, hogy üdvözülhess.###9. vers

 Én az Atyához felmegyek, 
 Ha végeztem a földön, :/: 
 Hogy aztán Mestered legyek, 
 A Lelket rád kitöltöm, 
 Ki félelmedben bátorít, 
 S hogy engem ismerj, megtanít 
 És igazságban járat.###10. vers

 Mit tettem és hirdettem én, 
 Azt kövesd szóban, tettben, :/:
 Az Úr országát építvén 
 És dicsőségét egyben. 
 Ne hagyd, hogy hívság s emberek 
 Megrontsák lelki kincsedet: 
 Ez légyen örök részed!
<hr />##299. Dicséret

###1. vers

 Jézus hív, bár zúg, morajlik 
 Életünk vad tengere; 
 Halk hívása tisztán hallik: 
 "Jer, kövess, ó jöjj ide!"###2. vers

 Vedd a példát Andrástól, ki 
 Hallva hívó szózatot, 
 Hálóját se vonszolá ki: 
 Érte mindent elhagyott.###3. vers

 Jézus hív, hogy Őt imádjad, 
 Megragad, hogy el ne ess, 
 Mert kísért öntelt világod:
 Jöjj, engem jobban szeress!###4. vers

 Ha nehéz az élet terhe, 
 Roskadozva hordom azt: 
 Bús orcám Hozzá emelve, 
 Jézusban lelek vigaszt.###5. vers

 Uram, hozzám légy kegyelmes, 
 Tedd Tieddé szívemet, 
 Hadd lehessek engedelmes, 
 Néked élő gyermeked!
<hr />##300. Dicséret

###1. vers

 Lelkem drága Jézusa, 
 Hozzád hajt a félelem, 
 Míg üvölt a habtusa, 
 S nő a vész a tengeren. 
 Rejts el, rejts el, itt ne hagyj, 
 Míg eláll a fergeteg; 
 Biztonságos révet adj, 
 S majd fogadd el lelkemet.###2. vers

 Nincs nekem más enyhelyem, 
 Szívem Téged hív s keres, 
 Ó maradj itt, Mesterem, 
 Őrizz, adj erőt, szeress!
 Véled állom a vihart, 
 Hit s erő Te vagy, Te Szent, 
 Szárnyad árnyával takard 
 Fejemet, a védtelent.###3. vers

 Csak Te kellesz, én Uram, 
 Benned mindent meglelek; 
 Támogasd, ki elzuhan, 
 Gyógyítsd meg, ki vak s beteg. 
 Szent szavadra hallgatok, 
 Tévedés az én bajom, 
 Én hamisság s bűn vagyok, 
 Te igazság s irgalom.###4. vers

 Kegyelem vagy, égi jó, 
 Mely minden bűnt eltörül, 
 Hagyd, hogy gyógyító folyó 
 Tisztogasson meg belül. 
 Élet-kút vagy, lüktetés, 
 Vízmerítni drága hely, 
 Ó buzogj fel bennem és 
 Öröklét felé emelj.
<hr />##301. Dicséret

###1. vers

 Új világosság jelenék, 
 Ó tévelygés csendesedék; 
 Isten igéje jelenék, 
 Újonnan nékünk adaték.###2. vers

 Evangéliom erejét, 
 Krisztust, áldott szent Igéjét, 
 Atya Isten nagy jó kedvét, 
 Megmutatá ő kegyelmét.###3. vers

 Kit sok száz esztendeiglen
 Eltitkolt volt Atya Isten, 
 Mint megmondá jövendölvén 
 Ámos próféta könyvében.###4. vers

 Ezt a mi hitetlenségünk 
 És nagy telhetetlenségünk, 
 Érdemlette tévelygésünk, 
 Emberbeli reménységünk.###5. vers

 Igaz az  Isten Igéje, 
 Kivel él ember elméje, 
 Kinek megmarad ereje 
 És el nem vész ő reménye.###6. vers

 Kérünk, Úr Isten, tégedet, 
 Erősítsd meg híveidet, 
 Hogy vehessük szent Igédet
 És vallhassuk te hitedet.###7. vers

 Mert csak te vagy bizodalmunk, 
 Ördög ellen nagy gyámolunk, 
 Testünk ellen diadalmunk, 
 E világ ellen oltalmunk.###8. vers

 Dicsőség légyen Atyának 
 És egyetlen egy Fiának, 
 Ezeknek Ajándékának;
 A dicső Szentháromságnak. 
<hr />##302. Dicséret

###1. vers

 Ó, népeknek Megváltója. 
 Jővel, szűznek szent Magzatja,
 Mert mind ez világ csudálja: 
 Istennek szűztől lesz fia.###2. vers

 Atyától lőn kijövése, 
 És ahhoz lesz megtérése; 
 Pokolig lőn leszállása, 
 De felmégyen mennyországra.###3. vers

 Ki Atyával vagy egyenlő, 
 Testben légy nagy győzedelmű; 
 Te isteni nagy erődből 
 Ments meg erőtlenségünktől.###4. vers

 A te jászlad immár fénylik, 
 Az éj megvilágosodik; 
 Homály, setétség távozzék, 
 A hitnek világa fényljék.###5. vers

 Dicsőség légyen Atyának 
 És egyetlen egy Fiának 
 Szentlélekkel egyetemben 
 Most és mind örökké, Ámen.
<hr />##303. Dicséret

###1. vers

 Jöjj, népek Megváltója, 
 Szűznek ékes virága, 
 Mind e világ csudálja, 
 Mint jöttél, Isten Fia.###2. vers

 Nem emberi erőtől, 
 De Szent Lélek Istentől 
 Ige testbe öltözék, 
 Szűz méhe megvirágzék.###3. vers

 Jöve ágyas házából, 
 Tiszta szűz szent méhéből; 
 Isten, ember ő egyben, 
 Eljött hozzánk már testben.###4. vers

 Szent Atyjától földre jött, 
 Szállt poklokra és győzött, 
 Atyjához emelteték, 
 Ő székibe ülteték.###5. vers

 Atya Isten szent Fia, 
 E világnak istápja: 
 Gyarló néped sok baja 
 Rád szállt, légy bajvívója!###6. vers

 Jászolod immár fénylik, 
 Új világa tündöklik, 
 Melytől éj elenyészik, 
 Hitünk megerősödik.###7. vers

 Dicsőség néked, Urunk, 
 Mi kegyelmes Megváltónk! 
 Dicsőség szent Atyádnak,
 És mi Vígasztalónknak!
<hr />##304. Dicséret

###1. vers

 Kapuk, emelkedjetek! 
 Kiáltó szó hallik, 
 Ím, jő fejedelmetek, 
 Az idő hajnallik: 
 Harmattal rakott feje, 
 Véle sok áldása, 
 Bétölt teljes ideje, 
 Hogy minden test lássa.###2. vers

 Ímhol jő a Vőlegény, 
 Lelkem, menj elébe, 
 Keresd nyugtod, mint szegény, 
 Gazdag kebelébe’.
 Kedves vendéget várok, 
 Szívem ajtajárul 
 Hulljanak a závárok, 
 Mert már közel járul.###3. vers

 Már az ég harmatozzon, 
 A föld igazságot, 
 Mint bő gyümölcsöt, hozzon: 
 Indíts vígasságot, 
 Ó, kegyes Immánuel, 
 Mert várlak valóba’; 
 Ó, te kisded Sámuel, 
 Jöjj el már Silóba!###4. vers

 Az utat egyengessed, 
 Szívemben a mérget 
 S ürömgyökért égessed, 
 Lelkemről a kérget, 
 A keménységet vedd ki, 
 Hogy meglágyulhassak, 
 A gazt s gerendát szedd ki 
 Szememből, hogy lássak.###5. vers

 Az Illésnek lelkével 
 Ruházz fel engem is, 
 Szent szerelmed tüzével 
 Égjen én lelkem is. 
 Áldj meg oly kegyességgel, 
 Hogy higgyek és szóljak, 
 Hűségedre hűséggel 
 Másokat unszoljak.###6. vers

 Isten Báránya, jővel, 
 Mutasd szelídséged; 
 Uram, felemelt fővel 
 Várom idvességed. 
 Igazság napja, támadj, 
 Adj világosságot, 
 Magamnak nincs: reám adj 
 Örök igazságot. ###7. vers

 Dávid gyökere s ága, 
 Fényes hajnalcsillag, 
 Pogányok kívánsága, 
 Megígért áldott mag; 
 Isai törzsökéből 
 Származott vesszőszál: 
 Nékem Atyád kedvéből 
 Erős torony s kőszál!###8. vers

 Bennem az Úr temploma 
 Általad készüljön, 
 Vesszen a bűnnek nyoma, 
 Lelked újjászüljön. 
 Méltóztass személyedre 
 E gyarló világon, 
 Dicső jelenlétedre 
 Dűljön le a Dágon.###9. vers

 Tégy szívedre pecsétül, 
 Bélyegül karodra: 
 Így lelked erejétül 
 Élek csak számodra. 
 Mindvégig velem maradj 
 Mennyei erővel, 
 Holtom óráján ne hagyj, 
 Jővel, Ámen, jővel!
<hr />##305. Dicséret

###1. vers

 Álmélkodással csudáljuk 
 Véghetetlen szerelmed, 
 Ó, Isten, ha megvizsgáljuk 
 Kijelentett kegyelmed; 
 Ezt száj ki nem mondhatja, 
 Nyelv nem magyarázhatja.###2. vers

 Mert az emberi nemzetet 
 Annyira becsülötted, 
 Hogy te egyetlen egyedet 
 Érette elküldötted 
 Emberi ábrázatban, 
 Hogy élne gyalázatban.###3. vers

 Ó Isten bölcsességének 
 Megfoghatatlan titka! 
 Hozzánk való szerelmének 
 Mély tengere! Mily ritka 
 Ki ezt eszébe venné, 
 Mélyen szívébe tenné.###4. vers

 Mi azért vígan dícsérünk
 Ó, jó Atyánk, tégedet, 
 Magasztalunk s arra kérünk, 
 Hogy te szeretetedet 
 Gerjesszed fel szívünkben, 
 Jobban-jobban lelkünkben.
<hr />##306. Dicséret

###1. vers

 Kegyes lelkek, az Urat dicsérjétek, 
 Áldott Idvezítőnket tiszteljétek, 
 Ki bételjesíté, amit ígére, 
 Magát megalázván Isten létére, 
 Felvevé testünket, :/: Eltörlé bűnünket
 Szent ártatlan voltával;Fogadjuk hát, 
 midőn Mostan is hozzánk jön,
 Dicséret mondásával.###2. vers

 Lelkünk sebe már nem gyógyulhatatlan, 
 Mert meggyógyítá azt a halhatatlan; 
 Magára vett minden viszontagságot, 
 Hogy így készítsen lelkünknek váltságot. 
 Felkeresé nyáját, :/: Elvégzé munkáját, 
 Végyen hát dicsőséget!
 Zengjen annak ének,
 Ki hozott népének
 Ily kívánt idvességet!###3. vers

 Ne vess meg, Jézusunk, tovább is 
 kérünk, 
 Légy életünkben hatalmas vezérünk; 
 Szent igéd és Lelked segítsen minket, 
 Hogy meggyőzzük lelki ellenséginket. 
 Aki úgy szerettél, :/: Hogy emberré 
 lettél, Isten lévén, érettünk: Add viszont 
 szeretnünk, Szent példád követnünk, 
 Valamíg tart életünk.
<hr />##307. Dicséret

###1. vers

 Dícséretet mond nyelve mindennek 
 Tenéked, könyörülő Istennek, 
 Hogy meglátván nyavalyás sorsunkat, :/: 
 Elvégezted szabadításunkat, 
 E végre Fiad küldéd e világra, 
 Hogy útat nyisson nékünk 
 mennyországra.###2. vers

 Megaláztad, hogy felmagasztaljon, 
 Ő szomorkodott, hogy vígasztaljon; 
 Szegénységben élt, hogy gazdagítson, :/: 
 Meghalt, hogy minket megszabadítson 
 Kárhozatától az örök halálnak: 
 Ily dolgot még angyalok is csudálnak.###3. vers

 Áldott légy, Atyánk, hogy könyörültél 
 És hozzánk ilyen megtartót küldtél! 
 Vígy elébb ennek ismeretében, :/: 
 Adj idvességet Fiad nevében; 
 Igaz hit által köss össze ővele, 
 Melynek a szeretet légyen kötele.###4. vers

 Tekints Fiadnak szent érdemére, 
 Melyet elődbe tett drága vére; 
 Érte bocsásd meg sok bűneinket, :/: 
 A kárhozattól szabadíts minket, 
 Általa végre hozzád égbe érjünk, 
 Ott szent Fiaddal s Lelkeddel 
 dícsérjünk!
<hr />##308. Dicséret

###1. vers

 Igaz Isten, ígéretedben
 Változhatatlan valóság! :/: 
 Amit te a te beszédedben 
 Megmondasz, az mind valóság.
 Könnyebb megavulni, :/:
 Végképen elmúlni  A természetnek, 
 Mint semmibe menni 
 Az igaz isteni Szent ígéretnek.###2. vers

 Megmondottad volt még kezdetben 
 Az első egy pár embernek, :/: 
 Hogy ők a szomorú esetben 
 Mindörökké  nem hevernek: 
 Küldesz vígasztalót, :/: 
 Ő magvukból valót, Ki eredeti 
 Elvesztett jussukba 
 És boldogságukba Visszahelyezi.###3. vers

 Meglett ez, és a Szűz méhében 
 Fogantatott az, akinek :/: 
 Jézusi felséges nevében 
 Áldás szól a föld népinek.
 Így az ígértetett :/: 
 És kijelentetett Teljes időnek
 Hajnala felderült 
 A sötétségben ült Sok kesergőnek.###4. vers

 Lelki örömmel megújulva 
 Imádjuk szent Felségedet, :/: 
 Hogy ismét mireánk fordulva 
 Szemléljük régi kedvedet. 
 Megnyitjuk szívünket, :/: 
 Tárjuk kebelünket,
 Hogy Jézusunkat Eképen fogadjuk, 
 Híven általadjuk Néki magunkat.###5. vers

 Tarts meg bennünket az országban, 
 Melyet ő köztünk állított, :/:
 Adj részt abban a boldogságban, 
 Melyet a földre szállított! 
 Majd éltünk végével :/: 
 Bocsáss el békével, Hogy oda térjünk, 
 Hol az ő hívei Száma közt mennyei 
 Országlást érjünk.
<hr />##309. Dicséret

###1. vers

 Mennyei Ige, jelenél, 
 Örök Atyától kijövél, 
 Testet magadra felvevél, 
 S abban minket idvezítél. ###2. vers

 Te vagy Atyánknak Igéje, 
 Kit Ádámnak megígére, 
 És Ábrahámnak hirdete, 
 Dávidnak is megjelente.###3. vers

 Világosítsd meg elménket, 
 Szenteld meg a mi szívünket, 
 Hogy ismerhessünk tégedet, 
 Útálhassuk bűneinket.###4. vers

 Erősítsd bennünk hitünket, 
 Nyerhessük idvességünket; 
 Te légy minékünk épület, 
 Út, igazság, örök élet.###5. vers

 Hogy mikor eljössz ítélni, 
 Minden szív titkát kivenni, 
 A jóknak minden jót adni, 
 A gonoszokat büntetni:###6. vers

 Akkor tőled bűneinkért 
 Ne vess el; lám te azokért 
 Magas keresztfán ontál vért: 
 Sőt idvezíts érdemedért.###7. vers

 Dicséret és nagy dicsőség, 
 Adassék néked tisztesség, 
 Ki Atyával egy Istenség, 
 Szentlélekkel vagy egy Felség.
<hr />##310. Dicséret

###1. vers

 Küldé az Úr Isten 
 Hűséges szolgáját 
 Szűzhöz Názáretben 
 Gábriel angyalát 
 Hozzánk jókedvében:###2. vers

 Menj el Máriának 
 E jót megmondani, 
 A régi Írásnak 
 Titkát jelentsed ki 
 Angyali erőddel.###3. vers

 Mondd ezt: ó szent, kegyes, 
 Üdvözlésem végyed; 
 Ajándékkal teljes, 
 Az Úr van tevéled; 
 Szűnjék hát félelmed.###4. vers

 Szent szűz, méhedbe vedd 
 Az Úr Isten Fiát, 
 Melyben megőrizzed 
 A szüzesség jussát, 
 Minden tisztaságát.###5. vers

 Hallá s elfogadá 
 E parancsolatot, 
 Hivé és fogada 
 Méhében magzatot, 
 De nagy Csudálatost,###6. vers

 Emberi nemzetnek 
 Hű tanácsadóját, 
 Jövendő életnek 
 Maradandó atyját 
 Örök békességben;###7. vers

 Kinek erőssége 
 Minket úgy őrizzen, 
 Hogy a világ vétke 
 Minket meg ne sértsen, 
 Pokolra ne vessen;###8. vers

 De a Bűnbocsátó 
 Végye el vétkünket, 
 Légyen igazítónk 
 S adjon örökséget 
 Mennyek országában. 
<hr />##311. Dicséret

###1. vers

 Szent Ézsaiás így ír 
 Krisztusnak szent születéséről,
 Hogy egy vesszőszál felnevekedik 
 Jesse gyökeréről.###2. vers

 Ennek gyökerén egy virágocska
 - ugymond - nevekedik, 
 Kin az Istennek, ő szent 
 Atyjának lelke megnyugoszik.###3. vers

 Győzedelmesnek, nagy hatalmasnak, 
 Irgalmasnak vallja, 
 A kegyelemmel és igazsággal 
 Őt teljesnek mondja.###4. vers

 Ez által lészen az Úr Istennel 
 nékünk békességünk, 
 Mert közbenjárónk szent Atyja 
 előtt ő lészen minékünk.###5. vers

 Drága jószágot és örökséget szerez 
 Ő minékünk, 
 Adósságinkat nagy gazdagsággal 
 megfizeti értünk.###6. vers

 Igazságával mind e világot 
 megítélni fogja, 
 Mert az Úr Isten az ítéletet 
 kezébe bocsátja.###7. vers

 Nagy békességet, lelki örömet 
 hoz ő e világra, 
 Mert birodalmat, nagy királyságot 
 veszen fel vállára.###8. vers

 Általa leszen, hogy a bárányok
 a farkassal laknak, 
 Semmi bántásuk oroszlánoktól 
 nem leszen juhoknak.###9. vers

 Győzedelmének hatalmasságát 
 valakik meglátják, 
 Krisztus Jézusnak isteni voltát 
 mindazok imádják.###10. vers

 Nagy bátorsággal szegény bűnösök 
 akkor könyörögnek; 
 Krisztus nevében lelki és testi 
 ajándékot vesznek.###11. vers

 Az ő zászlóját felemelteti 
 Anyaszentegyházban, 
 És szent igéjét prédikáltatja e 
 széles világban.###12. vers

 Ezt megcselekszi a seregeknek 
 Ura és Istene, 
 Az Úr Istennek reánk áradott buzgó 
 nagy szerelme.###13. vers

 Nagy vígasságunk, örvendezésünk
 legyen e gyermekben; 
 Mert idvességünk vagyon minékünk 
 szent születésében.
<hr />##312. Dicséret

###1. vers

 Várj, ember szíve készen! 
 Mert jő a Hős, az Úr, :/: 
 Ki üdvösséged lészen
 Szent győztes harcosúl, 
 Fényt, éltet hozva jő, 
 Megtört az ősi átok: 
 Kit vágyakozva vártok, 
 Betér hozzátok Ő. ###2. vers

 Jól készítsétek útát! 
 A Vendég már közel! :/: 
 Mi néki gyűlölt, útált, 
 Azt mind vessétek el! 
 A völgyből domb legyen, 
 Hegycsúcs a mélybe szálljon, 
 Hogy útja készen álljon, 
 Ha Krisztus megjelen.###3. vers

 Az Úr elé ha tárod 
 A szív alázatát, :/: 
 Őt nemhiába várod: 
 Betér hozzád, megáld. 
 A testi gőg: halál! 
 De bűnödet ha bánod, 
 Szent Lelke bőven árad, 
 S a szív üdvöt talál.###4. vers

 Ó Jézusom, szegényed 
 Kér, vár, epedve hív: :/: 
 Te készítsd el: tenéked 
 Lesz otthonod e szív. 
 Jer hű szívembe hát! 
 Habár szegény e szállás, 
 De mindörökre hálás, 
 Úgy áldja Krisztusát.
<hr />##313. Dicséret

###1. vers

 Dicsérd Istent, keresztyénség,
 Ő dicsőségében, 
 Kitől árad rád idvesség, 
 Fia érdemében, 
 Fia érdemében.###2. vers

 Leszállván Atyja kebléből,
 Kicsiny gyermek korban, 
 Szegénységben, ruha nélkül 
 Fekszik a jászolban, 
 Fekszik a jászolban.###3. vers

 Letette minden hatalmát, 
 Erőtelen vala, 
 Felvette szolga formáját 
 Mindeneknek Ura, 
 Mindeneknek Ura.###4. vers

 Anyjának ölében nyugszik, 
 Tejével táplálja; 
 Az angyalok ezt örvendik, 
 Mert Dávidnak fia, 
 Mert Dávidnak fia.###5. vers

 Ki az utolsó időben 
 Eljövendő vala, 
 Hogy építtessék hívekben 
 Az Isten országa, 
 Az Isten országa.###6. vers

 Csuda változással testet 
 Ő magára felvőn, 
 Adván nékünk idvességet, 
 Mennyben részessé tőn, 
 Mennyben részessé tőn.###7. vers

 Én úr, ő pedig lett szolga, 
 Ó csuda változás! 
 Jobbat Jézus mit adhatna: 
 Nékünk boldogulás, 
 Nékünk boldogulás.###8. vers

 Ma Paradicsom kapuját
 Ismét megnyitotta, 
 Kérub nem állja ajtaját, 
 Ezért minden áldja, 
 Ezért minden áldja.
<hr />##314. Dicséret

###1. vers

 Jézus, születél idvességünkre, 
 Amint régenten vala ígérve, 
 Atya Istennek nagy szerelme, 
 Emberi nemhez tetszik ebbe 
 Kegyessége. ###2. vers

 Első szüleink vétkei miatt 
 És az ördögi csalárdság miatt 
 Hoztunk magunkra örök halált, 
 És kárhozatot, pokol kínját, 
 Sok nyavalyát.###3. vers

 Nem volt senki sem, ki megmentene, 
 Ámde szent Atyád megkönyörüle, 
 Téged ígére, s idő telvén 
 Szabadítóul nékünk mennyből
 Alákülde.###4. vers

 Értünk felvevél a Szűztől testet, 
 Melyben szenvedél és től eleget;
 Elvévéd a mi bűneinket, 
 Nyervén minékünk örök éltet, 
 Dicsőséget.###5. vers

 Siess már hozzánk, megváltó Urunk! 
 Adjad, hogy végig benned bízhassunk, 
 És szent Atyáddal megláthassunk, 
 Mennyben tevéled lakozhassunk, 
 Vígadhassunk.###6. vers

 Légyen tisztesség te Felségednek 
 És szent Atyádnak, mi teremtőnknek, 
 És egyetemben Szentléleknek: 
 Dicsőség a Szentháromságnak, 
 Egy Istennek!
<hr />##315. Dicséret

###1. vers

 Krisztus Urunknak áldott születésén, 
 Angyali verset mondjunk szent 
 ünnepén, 
 Mely Betlehemnek mezejében régen 
 Zengett eképen:###2. vers

 A magasságban dicsőség Istennek, 
 Békesség légyen földön embereknek, 
 És jóakarat mindenféle népnek 
 És nemzetségnek!###3. vers

 A nemes Betlehemnek városába’ 
 Gyermek született szűztől e világra, 
 Örömet hozott Ádám árváira,
 Maradékira.###4. vers

 Eljött már, akit a szent atyák vártak,
 A szent királyok akit óhajtottak, 
 Kiről jövendőt próféták mondottak,
 Nyilván szólottak.###5. vers

 Ez az Úr Jézus, igaz Messiásunk, 
 Általa vagyon bűnünkből váltságunk, 
 A mennyországban örökös lakásunk, 
 Boldogulásunk.###6. vers

 Hála legyen mennybéli szent
 Atyánknak, 
 Hála legyen született Jézusunknak, 
 És Szentléleknek, mi vígasztalónknak, 
 Bölcs oktatónknak!###7. vers

 Ó örök Isten, dicső Szentháromság,
 Szálljon mireánk mennyei vígasság, 
 Távozzék tőlünk minden szomorúság, 
 Légyen vidámság!
<hr />##316. Dicséret

###1. vers

 Az Istennek szent angyala 
 Mennyekből hogy alászálla
 És a pásztorokhoz juta, 
 Nékiek ekképen szóla:###2. vers

 Mennyből jövök most hozzátok, 
 És íme nagy jó hírt mondok, 
 Nagy örömet majd hirdetek, 
 Melyen örvend ti szívetek.###3. vers

 E mai nap egy kis gyermek 
 Szűztől született tinéktek, 
 A gyermek szép és oly ékes, 
 Vígasságra kellemetes.###4. vers

 Már lehozta az életet, 
 Mely Istennél volt készített, 
 Hogy ti is véle éljetek, 
 Boldogságban örvendjetek.###5. vers

 Ez lesz néktek a jegy róla:
 Ímé, fekszik a jászolba’, 
 Ott megtaláljátok őtet, 
 Kitől menny, föld teremtetett.###6. vers

 Ez Úr Krisztus mi Istenünk, 
 Nyavalyáinkból kimentőnk, 
 Ő lészen az Idvezítő, 
 Minden bűnünkből kivévő.###7. vers

 Nyílj meg szívem, lásd meg jobban, 
 Ki fekszik itt e jászolban? 
 Ez a gyermek bizonyára 
 Az Úr Jézus, Isten fia.###8. vers

 Jertek hát, mi is örvendjünk, 
 A pásztorokkal bémenjünk, 
 Lássuk, mit adott az Isten 
 Hozzánk való szerelmében.###9. vers

 Mindeneknek teremtője, 
 Miért vagy ily szegénységbe’? 
 Hogy fekszel az aszú szénán, 
 Szamár s ökrök közt aludván?###10. vers

 Nincs-é senki e világon, 
 Ki tégedet béfogadjon? 
 Nincsen-é meleg helyecskéd,
 Sem gyengén rengő bölcsőcskéd?###11. vers

 Néked bársonyod s tafotád, 
 Aszú széna lágy párnácskád; 
 Noha nagy dicső király vagy, 
 Mostan ímé mily szegény vagy!###12. vers

 Ó én szerelmes Jézusom, 
 Édes megváltó Krisztusom! 
 Jővel, csinálj csendes ágyat, 
 Szívemben magadnak házat!###13. vers

 Ó kedves vendég, nálam szállj, 
 Bűnömtől ne iszonyodjál, 
 Jöjj be hozzám, te szolgádhoz, 
 Szegény megtérő juhodhoz!###14. vers

 Én lelkemnek rejtekébe, 
 Zárkózzál bé szekrényébe, 
 Hogy el ne felejthesselek, 
 Sőt örökké dícsérjelek!###15. vers

 A mennyei magas égben 
 Istennek dicsőség légyen, 
 Ki szent Fiát küldé értünk, 
 Hogy Megváltónk lenne nékünk.
<hr />##317. Dicséret

###1. vers

 Jer, dícsérjük e szent napon a mi 
 Urunkat, 
 Bizony méltó dícséretünkre, 
 Nagy tisztességre,
 Mert született ez nap nékünk 
 idvességünkre.###2. vers

 Vígasságnak és örömnek ez a nagy 
 napja, 
 Min örülnek mind az angyalok, 
 No azért mi is 
 Adjunk hálát e gyermeknek, mint mi 
 Urunknak.###3. vers

 Atya Isten ő szent fiát nem azért küldé, 
 E világot hogy megítélje 
 És elveszítse, 
 De megtartsa, szabadítsa és idvezítse.###4. vers

 Bizonyságul e világra azért születék, 
 Hogy azok, kik teljes lélekkel
 Ő benne hisznek, 
 Örök életet várjanak, Istent nézhessék.###5. vers

 Azért higyjen minden ember Jézus 
 Krisztusban, 
 Mert kik bíznak ő érdemében, 
 Születésében. 
 Nem kárhoznak el, sőt véle örülnek 
 mennyben.###6. vers

 Ó te áldott Idvezitő, Úr Jézus Krisztus, 
 Hálát adunk ez nap tenéked 
 És kérünk téged,
 Tiéidet magas mennyből hogy 
 megtekintsed.###7. vers

 Adjad nékünk ajándékul te 
 Szentlelkedet, 
 Hogy örökké vallhassunk téged, 
 És dicsérhessünk; 
 Holtunk után mennyországban téged 
 láthassunk.###8. vers

 Dícsértessék Szentháromság e mai 
 napon, 
 Atya, Fiú és a Szentlélek: 
 Egy bizony Isten; 
 Dícséretet néki mondjunk örökké, 
 Ámen.
<hr />##318. Dicséret

###1. vers

 Jer, mindnyájan örüljünk, 
 És szívünkben vígadjunk, 
 Mert született Úr Jézus nekünk.###2. vers

 Kit az Atya Úr Isten, 
 Könyörülvén emberen, 
 Elbocsájta teljes időben.###3. vers

 Elhagyá gazdagságát,
 Véghetetlen országát, 
 Hogy érettünk adja Őmagát.###4. vers

 Ő életnek adója, 
 Szívek vígasztalója, 
 Lelkünk megvilágosítója.###5. vers

 Azért jöve, hogy éljünk, 
 Isten kedvébe essünk, 
 Érdeméből kegyelmet nyerjünk.###6. vers

 Nagy szeretet mindenhez, 
 Hogy Isten emberekhez 
 Jöve, fertelmes bűnösökhöz.###7. vers

 Akik benne nem bíznak, 
 Sőt bízni sem akarnak, 
 Örök halállal mind meghalnak.###8. vers

 Mi azért e felségben, 
 Emberré lett Istenben: 
 Higgyünk mi egy reménységünkben. 
<hr />##319. Dicséret

###1. vers

 Kezdetben volt az Ige, 
 A Krisztus ő Felsége, 
 Szent Atyjának egyetlenegyje.###2. vers

 Leszálla mennyországból, 
 Atyja akaratjából, 
 Istenségnek szent tanácsából.###3. vers

 E világra adaték, 
 És minékünk születék, 
 Emberi nem hogy megváltatnék.###4. vers

 Mint Ádámban kesergünk: 
 A Krisztusban vígadunk, 
 Mert ő nékünk minden örömünk.###5. vers

 Mert Ádámban meghaltunk, 
 De lőn Krisztus mi Urunk, 
 Ki által ismét feltámadunk.###6. vers

 Örvendjünk és vígadjunk, 
 Istennek hálát adjunk, 
 Hogy halálból életre jutunk.
<hr />##320. Dicséret

###1. vers

 Ez nap nékünk dícséretes nap, 
 Bizony vígasságnak napja, 
 És idvességnek bizodalma, 
 Mert született ez nap nékünk mi 
 váltságunkra 
 A Krisztus Jézus, Istennek Fia.
 Áronnak vesszeje megvirágozék, 
 Tiszta szűztől gyermek születék, 
 Mennyei királyul nékünk adaték, 
 Krisztus Jézusnak nevezteték.###2. vers

 Ez Gyermek volt a megígért mag 
 A mi első atyáinknak,
 Ádám atyánknak, Ábrahámnak, 
 Kiben minden nemzetségek 
 megáldatnának, 
 Örök életre feltámadnának. 
 Áronnak vesszeje megvirágozék, 
 Tiszta szűztől gyermek születék, 
 Mennyei királyul nékünk adaték, 
 Krisztus Jézusnak nevezteték.###3. vers

 Megtöreték e Gyermek miatt 
 Az ördögnek nagy hatalma, 
 A halál, ördög, bűn országa; 
 Megnyittaték mennyországnak erős 
 kapuja: 
 Istennek kedve mireánk szálla. 
 Áronnak vesszeje megvirágozék, 
 Tiszta szűztől gyermek születék, 
 Mennyei királyul nékünk adaték, 
 Krisztus Jézusnak nevezteték.###4. vers

 Nincsen immár semmi félelmünk 
 A mi nyomorúságinktól, 
 Bűntől, haláltól, kárhozattól, 
 Sem a Mózes törvényének kemény 
 átkától, 
 Ördögnek rajtunk nagy bosszújától. 
 Áronnak vesszeje megvirágozék, 
 Tiszta szűztől gyermek születék, 
 Mennyei királyul nékünk adaték, 
 Krisztus Jézusnak nevezteték.###5. vers

 Megtöretnek a pogány népek, 
 Kik e Gyermekben nem hisznek; 
 A nagy Istennek nem kellenek,
 Az ördögnek hatalmába örökké esnek, 
 Akik a bűnnek véget nem vetnek. 
 Áronnak vesszeje megvirágozék, 
 Tiszta szűztől gyermek születék, 
 Mennyei királyul nékünk adaték, 
 Krisztus Jézusnak nevezteték.###6. vers

 Hálát adjunk az Úr Istennek, 
 Atya-Fiú-Szentléleknek, 
 És örüljünk mind e Gyermeknek; 
 Nagy örömet az angyalok nékünk 
 hirdetnek, 
 Dícsérvén Istent, így énekelnek: 
 Áronnak vesszeje megvirágozék, 
 Tiszta szűztől gyermek születék, 
 Mennyei királyul nékünk adaték, 
 Krisztus Jézusnak nevezteték.
<hr />##321. Dicséret

###1. vers

 Hogy eljött az időknek teljessége, 
 Bétölt már minden szentek reménysége;
 Kit régtől fogva minden szent vára: 
 A Fiú testet öltött magára. 
 Nyilván lett hozzánk Isten jó szándéka:
 Ím, emberek közt van az ő hajléka; 
 E világ éppen már-már megavult,
 De Jézus eljöttével megújult.###2. vers

 Uraknak Ura, értem lett szolgává, 
 Tévén én dolgom a maga dolgává. 
 Ami a testnek nem volt lehető, 
 Elvégzi Jézus, mindent tehet ő. 
 Ó, mint szerette Isten e világot! 
 Számára nevelt egy szép szál virágot. 
 Ma fakadt fel az élet kútfeje, 
 És megvirágzott Áron vesszeje.###3. vers

 Ezáltal a kegyelmi frigy felépült, 
 Hogy halál árnyékában amely nép ült, 
 Láthasson szép nagy világosságot,
 A bűnös is nyerhessen váltságot. 
 Eljött, hogy a békességet hirdesse, 
 Hogy az elveszett juhot megkeresse, Hogy 
 az ördögnek dolgát elrontsa, 
 Hogy értem drága vérét kiontsa. ###4. vers

 Ó, Isten, hozzám kötéd így magadat, Hogy 
 értem küldéd világra Fiadat, 
 Sok gonoszságom nem tekintetted, 
 Veszendő sorsom szívedre vetted. 
 Nem gondolál szent gyönyörűségeddel, 
 Csak azzal, hogy jót tégy ellenségeddel; 
 Csuda, hogy annak Istene lettél, 
 Kinek teljességgel nem kellettél.###5. vers

 Már megítélted szegény lelkem perét, 
 Rám árasztottad szerelmed tengerét; 
 Végét nem érem én e mélységnek, 
 Angyalok is csak rebegnek ennek: 
 Ó, nagy szeretet, melyhez hasonló nincs!
 Ha lett volna még Istennél nagyobb kincs, 
 Nem tartózkodott volna iránta; 
 Ez volt a legtöbb: nékem ezt szánta.###6. vers

 E kedves vendéget már mint fogadjam? 
 Dávid fiának immár mimet adjam? 
 Ha nincs a vendégházakban helyed, Imhol
 van szívem, itt hajtsd le fejed. Hagyd ott a 
 barmot, jászolt és istállót, 
 Hadd nyerjelek meg, mennyből hozzám 
 szállót!
 Itt szállj, galambom, karjaim készek, 
 E száraz fán vár egy üres fészek.###7. vers

 Kereslek, Uram, engem te is keress; 
 Szeretlek, tudod, ó hát te is szeress!
 Tedd egy szívvé szívemet szíveddel, 
 Ejts rabul engem hívó szemeddel. 
 Vonj, hogy Atyádhoz általad mehessek, Élj 
 bennem, benned hogy én is élhessek! Ó, 
 Uram, tőled hová mehetnék? Elveszném, 
 tiéd ha nem lehetnék.
<hr />##322. Dicséret

###1. vers

 E világot, bár ez bűnt tett, 
 Az Isten úgy szerette, :/: 
 Hogy kibocsátani kész lett 
 Önnön Fiát érette. 
 Emberek, az Úrnak kedve 
 Nincsen halálotokba’, 
 Ó, angyalok, legörbedve 
 Nézzetek e titokba:###2. vers

 Ím, az Atya kebeléből 
 Leszáll ama Szerelmes, :/: 
 Lesz az ő jó tetszéséből 
 Halálig engedelmes. 
 Földi szállással váltja fel 
 A dicsőségnek helyét, 
 De annyi helyet alig lel, 
 Ahol lehajtsa fejét.###3. vers

 Úr Jézus, lelkemtől kérdem: 
 Téged mi indíthatott, :/: 
 Hogy értünk, kikben nincs érdem, 
 Vállalj ily szolgálatot?
 Nem más, hanem az irántunk 
 Benned égő szeretet, 
 Mely, bár bűnünkkel megbántunk, 
 Mégis meg nem hűlhetett.###4. vers

 Isten, ha a te kebeled 
 Kincsét adtad érettünk, :/: 
 Midőn mint pártütők, veled 
 Még ellenségeskedtünk: 
 Adj meg már Ővele mindent, 
 Ami arra szükséges, 
 Hogy itt légyen életünk szent, 
 S halálunk idvességes.###5. vers

 Jézus, felépítetted már 
 A mennyeknek országát, :/: 
 Hol, aki törvényidben jár, 
 Megleli boldogságát. 
 Mi, tenéked térdet hajtó 
 Híveid, esedezünk: 
 Nyíljon meg nékünk az ajtó, 
 Vezess be, fogván kezünk.
<hr />##323. Dicséret

###1. vers

 Dicsőség a magas mennyekben
 Istennek és ide alatt, 
 A földi alacsony helyekben
 Békesség és jóakarat! 
 Így énekelnek az Istennek 
 Az égi karok, buzdítván 
 Az élőket, kik örvendeznek, 
 Ez éneklést megújítván.###2. vers

 Dicsőség, dicsőség az égben 
 Istennek, ki úgy szerette 
 E világot, hogy szegénységben 
 Szent Fiát eleresztette, 
 Hogy minket, gyarló halandókat, 
 Kiket szomorú fogságba’
 Tart vala a bűn, mint rabokat, 
 Helyheztessen szabadságba.###3. vers

 Ó emberi testbe öltözött 
 Jézusunk, lásd, mint gerjedez 
 A mi szívünk az öröm között, 
 Úgy újul és úgy éledez,
 Mint mikor a nap feljöttével, 
 Kilövellvén az életet, 
 Elűzi az éjjelt s fényével 
 Felkölti a természetet.###4. vers

 Jővel, fogadd el temagadnak
 E szívet és lakozz ebben; 
 Ez az, amit adhatnak s adnak 
 Híveid legédesdebben
 Azért a csuda szeretetért,
 Amelyet hozzánk mutattál, 
 Midőn a mi, már vesztére tért 
 Lelkünkért alászállottál.###5. vers

 Hozd el mihozzánk temagaddal
 Az isteni békességet; 
 Bűnös lelkünknek irgalmaddal 
 Nyújts biztatást, reménységet,
 Hogy bús háborúnk, amely belől 
 Régóta szaggat már és tép, 
 Ne kezdődjék elől, meg elől, 
 Hanem hallgasson el végkép.###6. vers

 Szülj újjá, értünk ma született
 Jézusunk, a te lelkeddel 
 Ezen a néked szenteltetett 
 Ünnepnapon, s kegyelmeddel
 Úgy igazgass és bírj bennünket, 
 Hogy nyomdokid követhessük, 
 És e mi földi életünket 
 Mennyeivel cserélhessük.
<hr />##324. Dicséret

###1. vers

 Örvendjetek, keresztyének, 
 Nyíljatok meg nyelvek és szívek, :/: 
 Az idvesség Istenének 
 Mondjatok áldást, minden hívek! 
 Felváltatott nagy örömmel 
 A haláltól való félelem, 
 Mit véghetetlen érdemmel 
 Meggyőz az isteni kegyelem.###2. vers

 A Megtartó ma született, 
 Az örök Isten emberré lett, :/: 
 És ma visszaszereztetett 
 Az igazság s elvesztett élet. 
 Kiküldé szerelmes Fiát 
 Istenünk a teljes időben, 
 Hogy a kezes a bűn díját 
 Fizesse s szenvedje testében.###3. vers

 Ó, imádandó titkai 
 Ama békesség tanácsának, :/: 
 Ó, nagyhatalmú dolgai 
 A menny és föld szabad Urának! 
 Aki által teremtetett
 S lett minden serege az égnek, 
 Az Ige testté született, 
 Személye az egy Istenségnek.###4. vers

 Ennek örülnek az egek, 
 A titkok mélységén bámulnak, :/: 
 Hirdetik angyal-seregek 
 Jézust, s előtte leborulnak. 
 A Magasságost tisztelik, 
 A földön békességet zengnek,
 És ünnepnappá szentelik 
 Megjelenését az Istennek.###5. vers

 Áldom én is szent nevedet, 
 Én királyom, szenteknek szente, :/: 
 És vígan ülöm ünneped,
 Ó Jézus, Istennek felkentje! 
 Magasztalom Felségedet 
 És imádlak szent félelemmel, 
 De egyszersmind szerelmedet
 Megölelem igaz hitemmel.
<hr />##325. Dicséret

###1. vers

 Szívünk vígsággal ma bétölt, 
 Mert ígéret szerint felkölt 
 Istenfélők számára :/: 
 Az igazság fényes napja: 
 Újtestámentomnak papja 
 Eljött, kit sok szent vára, 
 Csillag villog, ragyog már rám, 
 melyet Bálám láta régen, 
 Fénylik, mint szép nap az égen.###2. vers

 Megszáná Isten estünket, 
 Felöltözé portestünket,
 Mely kegyesség nagy titka! :/: 
 Már minket győzni megszűnnek, 
 Halál, pokol, ördög, bűnnek, 
 Törvénynek átkos volta. 
 Mérge, férge nékünk nem árt, 
 nem tehet kárt semmiképen: 
 Immár meggyőzettek épen.###3. vers

 PRÓFÉTA, kinek nincs mása, 
 Eljött, hogy népét meglássa, 
 Tanítsa, bölccsé tégye; :/: 
 A FŐPAP jött, hogy áldozzon,
 Nékünk megtisztulást hozzon, 
 Világ bűnét elvégye; 
 Eljött s meglett A szenteknek, 
 felkenteknek fejedelme, 
 KIRÁLYA, nagy segedelme. ###4. vers

 Emberré lőn Isten Fia, 
 Emberekért atyánkfia 
 Hogy így ő nékünk lenne. :/: 
 Máriától, tiszta szűztől, 
 Nem földi, vagy testi tűztől, 
 Hogy minket szentté tenne. 
 Fényes, kényes Eljövése, 
 Születése nem volt néki, 
 Bár a menny királyi széki.###5. vers

 Légyek benned, te énbennem, 
 Jézus, engedj hozzád mennem, 
 Ha e is hozzám jöttél; :/:
 Adjad: légyek a te híved, 
 Essék meg rajtam hű szíved,
 Ha kegyelmedbe vettél, 
 Mert nincs más kincs, Mely hívekkel, 
 bús szívekkel jól tehetne,
 Boldogságot szerezhetne.
<hr />##326. Dicséret

###1. vers

 Dicsőség mennyben az Istennek! :/: 
 Dicsőség mennyben az Istennek! 
 Az angyali seregek :/: 
 Vígan így énekelnek: 
 Dicsőség, dicsőség Istennek!###2. vers

 Békesség földön az embernek! :/: 
 Békesség földön az embernek, 
 Kit az igaz szeretet :/: 
 A Jézushoz elvezet, 
 Békesség, Békesség Embernek!###2. vers

 Dícsérjük a szent angyalokkal, :/: 
 Imádjuk a hív pásztorokkal 
 Az isteni gyermeket, :/: 
 Ki minket így szeretett, 
 Dícsérjük, imádjuk és áldjuk!###4. vers

 Ó Jézus! ne vess meg bennünket, :/: 
 Hallgasd meg buzgó kérésünket! 
 Jászolodnál fogadjuk, :/: 
 Hogy a vétket elhagyjuk, 
 Ó Jézus, ne vess meg: Hallgass meg!###5. vers

 Dicsőség az örök Atyának :/: 
 És értünk született Fiának, 
 Mindkettő Szent Lelkének, :/:
 Áldások kútfejének: 
 Dicsőség, dicsőség Istennek!
<hr />##327. Dicséret

###1. vers

 Ó, jöjjetek, hívek ma lelki nagy 
 örömmel, 
 A jászolhoz Betlehembe jöjjetek el!  
 Megszületett az angyalok királya:
 Ó, jöjjetek, imádjuk, Ó, jöjjetek, 
 imádjuk, 
 Ó, jöjjetek, imádjuk az Úr Krisztust!###2. vers

 Az életnek szent Ura, dicsőség Királya
 Itt fekszik a jászol mélyén nagy 
 szegényen.
 Nagy dicsőséges, szent és örök Isten! 
 Ó, jöjjetek, imádjuk, Ó, jöjjetek, 
 imádjuk, 
 Ó, jöjjetek, imádjuk az Úr Krisztust.###3. vers

 Ti angyali lelkek, ma zengjetek az 
 Úrnak 
 És vígadva örvendjetek, buzgó hívek! 
 A magas mennyben dicsőség Istennek! 
 Ó, jöjjetek, imádjuk, Ó, jöjjetek, 
 imádjuk, 
 Ó, jöjjetek, imádjuk az Úr Krisztust.###4. vers

 Úr Jézus, ki ez napon érettünk születtél, 
 Csak tégedet illet szívünk tisztelete! 
 Isteni Gyermek, testet öltött Ige! 
 Ó, jöjjetek, imádjuk, Ó, jöjjetek, 
 imádjuk, 
 Ó, jöjjetek, imádjuk az Úr Krisztust!
<hr />##328. Dicséret

###1. vers

 Jöjjetek Krisztust dícsérni, 
 Bízó szívvel hozzá térni, 
 Énekekkel zengve kérni, 
 Krisztus népe, jöjjetek.###2. vers

 Bűn, pokol már búban éljen,
 Ördögöt hadd ölje szégyen, 
 Üdvösségünk szent ölében 
 Már levetjük mind a bút.###3. vers

 Küldte Őt az Úr kegyelme 
 Öröklétre, győzelemre,
 Hogy szívünket felemelje
 Boldogságos ég felé.###4. vers

 Irgalommal szánva minket,
 Nagy jósága ránk tekintett,
 S ördögcsalta bús szívünket 
 Mennymagasból látni jött.###5. vers

 Áldott óra, boldog óra, 
 Nagy hitünknek meghozója, 
 Ajkunk zengő hálaszóra 
 Nyílik, édes Jézusunk.###6. vers

 Jászol-ölben drága gyermek,
 Ég felé vigyen kegyelmed,
 Hol dícsérve énekelnek
 Édes hangú angyalok.
<hr />##329. Dicséret

###1. vers

 Itt állok jászolod felett, 
 Ó Jézusom, szerelmem, :/: 
 Eljöttem, elhoztam neked,
 Amit kezedből nyertem; 
 Vedd elmém, lelkem és szívem, 
 Hadd adjam néked mindenem, 
 Hogy kedves légyek néked!###2. vers

 Nem éltem még e föld színén: 
 te értem megszülettél; :/: 
 Még rólad mit sem tudtam én: 
 tulajdonoddá tettél; 
 Még meg sem formált szent kezed, 
 Már elválasztál engemet, 
 Hogy társam légy e földön.###3. vers

 Halálban, éjben vártam én: 
 fölkelt a nap rám véled, :/: 
 Terólad ömlik rám a fény: 
 a béke, boldog élet:
 A lélek ékességei, 
 Belőlük hitnek mennyei 
 Szép tisztasága árad.###4. vers

 Csak nézlek boldog szívvel
 és nem győzlek nézni téged, :/: 
 Szóm és erőm mind oly kevés, 
 hogy elmondhassa néked: 
 Bár felfoghatna tégedet  
 Az emberszív és ismeret, 
 Hogy megfejthesse titkod!###5. vers

 Megváltóm, egy kérésemet 
 nem vetheted meg nékem: :/: 
 Hogy szívem mélyén tégedet
 hordozhatlak, remélem, 
 És bölcsőd, szállásod leszek; 
 Jővel hát, tölts el engemet 
 Magaddal: nagy örömmel!
<hr />##330. Dicséret

###1. vers

 Örvendezzen már e világ, 
 Légyen mindenben vígasság, 
 Mert Krisztus mindenért váltság, 
 Világ bűnéért orvosság.###2. vers

 Zakariás szent próféta 
 Már ezt régen megmondotta: 
 Örvendezz, Sion leánya, 
 És örülj nagy vigasságba’!###3. vers

 Ne félj, mert íme örömed: 
 A te királyod jő neked; 
 Szamár vemhén telepedett,
 Mutatván nagy szelídséget.###4. vers

 Véle vagyon istensége, 
 Mondhatatlan nagy kegyelme, 
 Jóvolta, idvezítése, 
 Mert ő mindeneknek feje.###5. vers

 Elöl s utol nagy serege 
 Szentlélek teljességében 
 Hozsánnát kiált a mennybe, 
 Dávid fiának örömben.###6. vers

 Némelyek ruházatjokkal,
 Krisztus útját méltósággal, 
 Mások hintik zöld ágakkal: 
 Királyt tisztelnek azokkal.###7. vers

 Mi is azért királyunknak, 
 Menjünk elébe Urunknak; 
 Vigyünk szép pálmaágakat: 
 Hitünk győzedelmes voltát.###8. vers

 Dicsőség Atyánknak mennyben, 
 Mi királyunknak akképen
 Szentlélekkel egyetemben 
 Mostan és minden időben.
<hr />##331. Dicséret

###1. vers

 A nagy király jön: Hozsánna! Hozsánna! 
 Zeng e kiáltás előtte, utána; 
 Zöld ágakat szeldelnek útjára, 
 Békességet hoz népe javára. 
 Áldott, aki jött az Úrnak nevébe’ 
 Általa léptünk az Isten kedvébe; 
 Békesség ott fenn a mennyországban, 
 Áldott az Isten a magasságban!###2. vers

 Ó szentegyház, hívek boldog országa! 
 Mily édes ez a Jézus királysága!
 Szelíd, szegény ez és alázatos, 
 De nagy hatalmú és csodálatos. 
 Igaz ez és a bűnből szabadító, 
 A bűnt, halált és népeket hódító; 
 Vasvesszővel bírja ellenségét, 
 De szelíden őrzi örökségét.###3. vers

 Jézus király és magát annak vallja,
 De hogy királlyá tegyék, nem javalja; 
 Sőt, noha Isten, Sion királya: 
 Lett az időben szolgák szolgája. 
 Jön szamárháton alázatossággal, 
 Aki pedig bír az egész világgal; 
 Nem jön királyi fényes bíborban, 
 Nem fegyverekkel zörgő táborban.###4. vers

 Ó édes Jézus, Atyádnak szent Fia!
 Ó, Isten, néped kegyelmes királya! 
 Vezéreld jóra egész éltünket, 
 Tégy tulajdon népeddé bennünket. 
 Légy segítségül, ki a magasságban 
 Ülsz drága véreden szerzett országban; 
 Tégy engedelmes, hű polgárokká 
 S nyert kincseidben birtokosokká.###5. vers

 Hogy csak a Jézus és az ő szent Atyja 
 Törvénye légyen és szent akaratja 
 Cselekedetink zsinórmértéke: 
 Áldott királyunk királyi széke 
 Hű szíveinkben légyen felemelve, 
 És hűségére életünk szentelve; 
 Tégyen méltóvá a Jézus vére 
 A boldog lelkek lakóhelyére.
<hr />##332. Dicséret

###1. vers

 Jézusom, imádjuk szent nevedet, 
 Áldjuk erős szerelmedet, 
 Aki öröktől fogva szerettél, 
 Bűnünkért emberré lettél,
 A büntetést kiálltad helyettünk, 
 És meg is haltál érettünk.###2. vers

 A mindennel bíró szegénnyé lett; 
 Küszködik az örök élet 
 A rettentő halál fájdalmival, 
 Harcol kemény kínjaival: 
 Halála nemétől iszonyodik, 
 Vért izzad és szomorkodik.###3. vers

 Ím kiadá Isten édes Fiát, 
 Hogy fizesse a bűn díját, 
 És minden bűnt magára vállala 
 Az, aki bűnt nem tud vala; 
 Ki által ég és föld formáltatik, 
 Emberek által kínzatik.###4. vers

 Aki fog ítélni mindeneket, 
 Holtakat, eleveneket, 
 Azt most halandó bírák büntetik, 
 A halálra ítéltetik. 
 Felbomol a természetnek sora: 
 Meghal az életnek Ura.###5. vers

 Bújj el és rejtsd el tekintetedet, 
 Fényes nap: aki tégedet 
 Teremtett, szenved: testbe öltözött 
 Isten függ az ég s föld között!
 Föld, rendülj, és sírt készíts testének, 
 Ennek az Isten Szentjének.###6. vers

 Ó, isteni végtelen szeretet! 
 Ímé, mivel nem lehetett 
 Más mód, hanem ártatlannak kellett 
 Szenvedni a bűnös helyett: 
 Hogy én lehessek újra ártatlan, 
 Meghalt ím a Halhatatlan.###7. vers

 Ez tészi végtelen érdeművé, 
 Győzhetetlen erejűvé 
 Azt az embertől ki nem telhetett, 
 De Istentől rendeltetett 
 Teljes elégtételt, mely bűnünket, 
 Elveszi büntetésünket.###8. vers

 Nyerj nékünk is, Jézus, érdemeddel, 
 Véres elégtételeddel, édes Atyádtól, 
 A megbántatott Istentől bűnbocsánatot; 
 Társaidnak híveidet vedd be 
 Mennyei örökségedbe.
<hr />##333. Dicséret

###1. vers

 Buzdítsd fel Uram, lelkemet,
 Hogy dicső fejedelmemet, 
 Kit, míg a mérték bételt, 
 Sok szenvedés felszentelt, 
 Kísérjem a Golgotára, 
 Hol igazságod oltára, 
 De a körül kegyelmednek 
 Jó illatjai terjednek.###2. vers

 Te, kit az égből lehallott 
 Szó Isten fiának vallott, 
 Melyet megerősítél, 
 Mikor csudákat tettél: 
 Rád nem jöhetett a vádban, 
 Hogy álnokság volna szádban;
 Nem vala több célod ennél, 
 Hogy széjjel járván, jót tennél.###3. vers

 Mégis, mint egy nyilvánlévő 
 Hitető, vagy gonosztévő, 
 Halálra kerestetel, 
 Törvénybe idéztetel. 
 Ellened az ütött pártot, 
 Ki veled egy tálba mártott, 
 Árát felvette vérednek, 
 Már utánad leselkednek.###4. vers

 Sőt kiment a szentencia, 
 Hogy vagy a halálnak fia; 
 A töviskoronával 
 S a megátkozott fával, 
 Amelyet válladra tőnek, 
 A feszítők előjőnek; 
 Vernek és csúfolnak egyre, 
 Míg kivezetnek a hegyre.###5. vers

 Itt tested dárdával szúrva, 
 Kezed, lábad szeggel fúrva, 
 Végig a magas kereszt 
 Oldalain vért ereszt, 
 Míglen, lehajtván fejedet, 
 Atyádnak ajánlt lelkedet 
 Kiadod, leírhatatlan 
 Kínok között, ó ártatlan.###6. vers

 Már ezt a nap sem állhatja,
 Megsötétül ábrázatja; 
 Hát én rád hogy nézhetek? 
 Ó, Megváltóm, reszketek, 
 Mert a világ bűne terhét, 
 Melyet most a bíró rád vét, 
 Sokkal neveltem éltemben: 
 Te szenvedsz az én képemben.###7. vers

 Uram, e szent vért tekintsd meg. 
 Lelkem ez által tisztítsd meg; 
 Ne legyek én átkozott, 
 Ha kezesem áldozott!
 Én ez oltárt megölelem, 
 Ha szorongat a félelem, 
 Biztatásomat halálom 
 Óráján ebben találom.
<hr />##334. Dicséret

###1. vers

 Ó Isten, ki a törődött 
 Szívet meg nem utálod, :/: 
 Sőt a bánatból ejtődött 
 Könnyeket megszámlálod: 
 Kedveljed érzésimet 
 És elmélkedésimet, 
 Melyek szívemben támadnak 
 Halálán te szent Fiadnak.###2. vers

 Mint sír a kertben magában,
 Mint küszködik a harccal, :/: 
 Mely a sötét éjszakában 
 A földre ejti arccal, 
 Hol kínjait lelkében 
 Érezvén és testében, 
 Vércseppel verejtékezik, 
 Elalél és csüggedezik.###3. vers

 De új erőt vesz magának, 
 Lelkét megbátorítja, :/: 
 Mint a vitéz, ha harcának 
 Kezdete tántorítja. 
 Az eláruló csókra 
 Önként megy a kínokra 
 A fegyverekbe öltözött 
 Vérengző kísérők között. ###4. vers

 A bíró bár megismeri, 
 Hogy ő vétkét nem látja, :/: 
 Elereszteni nem meri, 
 Ostor alá bocsátja. 
 Látja a nép véresen, 
 Nincs szíve, mely megessen, 
 Fakad ily gyilkos lármára: 
 Feszítsd, feszítsd fel a fára!###5. vers

 Függ már a fán kiterjesztett 
 Kezekkel felszegezve, :/:
 A föld testéből eresztett 
 Vérrel van béfedezve. 
 Elalélván végtére 
 A kínok érzésére, 
 Meghal, Atyjához sóhajtva, 
 Fejét keresztjére hajtva.###6. vers

 Ó, kínok közt elenyészett 
 Megváltóm a keresztfán! :/: 
 Téged az egész Természet 
 Búslakodva sirat s szán. 
 Reng a föld alkotmánya, 
 A holtakat kihányja; 
 A fényes nap is bújába’, 
 Borul sötét éjszakába.###7. vers

 Elhal én bennem is a szív 
 Ez iszonyú látásra, :/: 
 Bánatba merült lelkem hív 
 Bűneimért sírásra, 
 Mert tudom, hogy helyettem, 
 Ki sokképen vétettem, 
 Szenvedéd a vereséget, 
 Mely így vet éltednek véget.###7. vers

 Elhal én bennem is a szív 
 Ez iszonyú látásra, :/: 
 Bánatba merült lelkem hív 
 Bűneimért sírásra, 
 Mert tudom, hogy helyettem, 
 Ki sokképen vétettem, 
 Szenvedéd a vereséget, 
 Mely így vet éltednek véget.
<hr />##335. Dicséret

###1. vers

 Ó, ártatlanság Báránya, :/:
 E világnak ki vagy ára, 
 Megtartója, táplálója, 
 Áldott légy, egek királya!###2. vers

 Hogy érdemlettük ezt tőled, :/: 
 Hogy mi értünk ezt felvégyed? 
 Hogy szent tested vereséget, 
 Szenvedjen ennyi sérelmet?###3. vers

 Bár tiszta ártatlanság vagy, :/: 
 Káromlónak is mondanak, 
 Ámde te mégis vesztegelsz, 
 Ily hamis vádra nem felelsz.###4. vers

 Mivelhogy Isten fiának, :/: 
 Mondod magad Messiásnak: 
 Káromlónak elneveznek,
 Nem hisznek téged Istennek.###5. vers

 Áldott légy ezért, Jézusunk, :/: 
 Édes megváltó Krisztusunk, 
 Fő tanítónk és orvosunk, 
 Megszabadító Királyunk!
<hr />##336. Dicséret

###1. vers

 Dícsérd lelkem Istenedet, 
 Ki úgy szeretett tégedet, 
 Hogy szent Fia kínt szenvedett,
 Éretted megfeszíttetett.###2. vers

 Keresztfán bűnödért hala, 
 Ő szent vérével áldoza, 
 Halál tőriből oldoza, 
 Pokoltól megszabadíta.###3. vers

 Mert az Isten őtet tevé, 
 Ki bűnt nem tud vala, bűnné, 
 Hogy mi lennénk ő általa 
 Az Istennek igazsága.###4. vers

 Nem vala néki formája, 
 Sem szép ékes ábrázatja; 
 Testét vereségnek adta, 
 Gyalázattól el nem vonta.###5. vers

 Emberek között nem kedves, 
 Megvettetett és beteges, 
 Sok kínokkal rettenetes, 
 Szörnyű fájdalmakkal teljes.###6. vers

 Oly lett, mint ki előtt magát, 
 Ember elrejti orcáját, 
 Mert semminek ítéltetett, 
 Csúf-beszéddel illettetett.###7. vers

 Azt alitották jóllehet, 
 Hogy Istentől megveretett, 
 De a mi betegséginket, 
 Ő viselte sérelminket.###8. vers

 Midőn megostoroztatott, 
 Sebeivel meggyógyított, 
 A mi sok álnokságinkért, 
 Megrontatott bűneinkért.###9. vers

 Mi, mint juhok, elszéledtünk, 
 A bűn útján eltévedtünk: 
 Büntetését bűneinknek, 
 Szenvedte nagy vétkeinknek.###10. vers

 Noha ő nem cselekedett 
 Semminémű hitlenséget, 
 Álnokság szájában nem volt, 
 Bűn benne nem találtatott:###11. vers

 Mint a bárány, olyanná lett, 
 Mely mészárszékre vitetett, 
 S mint juh, őtet nyírők előtt: 
 Megnémult, szája veszteglett;###12. vers

 Érettünk káromoltatott,
 És méreggel itattatott, 
 Szörnyen megostoroztatott, 
 Ruhája sorsra osztatott.###13. vers

 És verejtékezett vérrel, 
 Koronáztatott tövissel, 
 Által veretett dárdával, 
 Így kiált fel nagy felszóval:###14. vers

 Én Istenem, én Istenem! 
 Miért hogy elhagyál engem? 
 Kezedbe ajánlom lelkem,
 Immár letészem életem.###15. vers

 A mennyei magas égben 
 Istennek dicsőség légyen, 
 Ki szent Fiát küldé értünk,
 Hogy Megváltónk lenne nékünk.
<hr />##337. Dicséret

###1. vers

 Paradicsomnak te szép élő fája, 
 Ó, kegyes Jézus, Istennek Báránya, 
 Te vagy lelkünknek igaz  Megváltója, 
 Szabadítója.###2. vers

 Értünk egyedül szörnyű kínt szenvedtél, 
 Megfeszíttetvén, töviset viseltél, 
 Mi bűneinkért véreddel fizettél
 És megölettél.###3. vers

 Csudánkra vannak a te szép gyümölcsid, 
 Nagy kínjaid közt való szent beszédid, 
 Kiket keresztfán szóltál, szent mondásid, 
 Hét szép szavaid.###4. vers

 Első szódban így könyörgél Istennek: 
 ATYÁM, BOCSÁSD MEG BŰNÖKET 
 EZEKNEK, MERT NEM TUDJÁK ŐK 
 MOST, MIT CSELEKESZNEK, 
 Kegyetlenkednek.###5. vers

 Lőn második szód a szegény tolvajhoz, 
 Bűnén kesergő s törődő latorhoz, 
 Mondván: 
 VELEM LÉSSZ MA 
 PARADICSOMBAN, 
 SZENT ORSZÁGOMBAN.###6. vers

 Keserves szívű szentséges anyádnak, 
 Harmadik szódat nyújtád Máriának, 
 És ugyanakkor szóltál szent Jánosnak, 
 Mondván azoknak:###7. vers

 ÍMHOL AZ ANYÁD, kedves 
 tanítványom, 
 ÍMHOL A FIAD, ASSZONY, már 
 ajánlom, 
 Gyámolítódul ezt a Jánost hagyom, 
 Kegyesen adom.###8. vers

 Ártatlan Bárány, keserűségedben, 
 Negyed szód ez lőn nagy kísértetedben: 
 ÉN ISTENEM, ÉN ISTENEM, 
 ÜGYEMBEN MIÉRT HAGYÁL EL?###9. vers

 Jövendölések mind beteljesedvén, 
 És minden dolgok már elvégeztetvén, 
 Mondád ötödször: SZOMJÚHOZOM 
 igen, Szíved epedvén.###10. vers

 Mikoron, Uram, a mérget elvévéd, Ottan 
 hatodszor mondál ilyen igét: 
 Bételjesedett és ELVÉGEZTETETT 
 Váltságnak dolga.###11. vers

 Reád érkezvén a szomorú halál, 
 Hetedszer ily szót s imádságot mondál: 
 ATYÁM, KEZEDBE TÉSZEM LE 
 LELKEMET, Én életemet.###12. vers

 Édes Jézusunk, szenteld meg lelkünket, 
 Hogy mi is megbocsáthassuk bűnüket 
 Mindeneknek, kik ellenünk vétettek
 És elestenek.###13. vers

 Adjad, hogy mi is értük könyörögjünk, 
 Téged követvén, szívből esedezzünk, 
 Hogy sok szentekkel tehozzád 
 mehessünk,
 Idvezülhessünk.###14. vers

 A pályafutást mi is elvégezvén, 
 Lelkünket ajánlhassuk szent kezedben; 
 Mint megváltottak, mondhassuk nagy 
 szépen 
 Éltünk végében:###15. vers

 Hála légyen a mennybéli Istennek, 
 Ki megváltója lőn bűnös embernek, 
 És megszerzője szent békességünknek: 
 Idvességünknek.
<hr />##338. Dicséret

###1. vers

 Lelki próbáimban, Jézus, légy velem,
 El ne tántorodjék tőled életem. 
 Félelem ha bánt, vagy nyereség kísért, 
 Tőled elszakadnom ne hagyj semmiért.###2. vers

 Ha e világ bája engem hívogat, 
 Nagy csalárdul kínál hitványságokat: 
 Szemem elé állítsd szenvedésidet, 
 Vérrel koronázott, szent keresztedet.###3. vers

 Tisztogass bár bajjal olykor engemet: 
 Kegyelmeddel szenteld szenvedésemet; 
 Bár e test erőtlen: te oltárodon 
 Keserű pohárral, hittel áldozom.###4. vers

 Ha halálra válik testem egykoron: 
 Ragyogjon fel lelked e hitvány poron; 
 Ama végső harcon rád bízom magam: 
 Örök hajlékodba fogadj be, Uram!
<hr />##339. Dicséret

###1. vers

 Jézus, Istennek Báránya, 
 Kínjaidat ég s föld szánja. 
 A nap, a nap sötétté változik, 
 A föld, a föld reng és ingadozik.###2. vers

 Hegyek, halmok süllyedeznek, 
 A kősziklák repedeznek, 
 Holtak, holtak Sírból feltámadnak, 
 A szent, a szent Városban jelt adnak.###3. vers

 Íme, a templom kárpitja 
 Kettéhasad és megnyitja
 Helyét, helyét A szentek szentének, 
 Jelét, jelét Jehova frigyének.###4. vers

 Mindezekből, ó, mit értsünk? 
 És szívünkbe vajh’ mit véssünk? 
 Isten, Isten Végtelen kegyelmét, 
 Hozzánk, hozzánk Csuda nagy 
 szerelmét.###5. vers

 Fiát a szeretet Atyja 
 Kereszt kínjaira adja, 
 Értünk, értünk Hogy eleget tégyen, 
 Urunk, urunk S üdvözítőnk légyen.###6. vers

 Köztünk van a Szentek Szentje: 
 A híveknek ezt jelentse 
 Az ép, az ép Kárpit hasadása, 
 Földig, földig Kettéhasadása.###7. vers

 Jézus, ki értünk szenvedtél, 
 Hogy éljünk, halálra mentél: 
 Néked, néked Szívből hálát adunk, 
 Holtig, holtig Híveid maradunk.
<hr />##340. Dicséret

###1. vers

 Te drága Jézus, mi történt tevéled, 
 Hogy oly keményen sújt a zord ítélet?
 A szörnyű vétket el mivel követted? 
 Mi volt a tetted?###2. vers

 Megostoroznak, tövissel csúfolnak, 
 Arcodba vágnak, gúnyolódva szólnak, 
 Epét ecettel kínálgatni mernek, 
 Keresztre vernek.###3. vers

 Mondd, ennyi kínnak mi az eredetje? 
 Jaj, vétkeimmel vertelek keresztre! 
 Amit Te szenvedsz, Jézus, én okoztam, 
 Fejedre hoztam.###4. vers

 S mily büntetés, mit a világ Reád mért? 
 A jó nyájőrző szenved a juháért; 
 A bűnért, melyet szolgák elkövettek, 
 Az Úr fizet meg.###5. vers

 Meghal a jó, ki hűség volt s alázat,
 Az él, ki Isten bántására lázadt; 
 A vétkes ember sértetlen, s bilincsben 
 Ott áll az Isten.###6. vers

 Ó mérhetetlen szeretet, csodás hit, 
 Amely a kínok zord útjára rávitt! 
 Én vigadozva élek és örömben, 
 Te kín-özönben.###7. vers

 Ó nagy Királyom, minden kor Királya, 
 Hűségedet hogy hirdethesse hála? 
 Nincs emberszív, melyben tanács 
 fakadhat: 
 Néked mit adhat?###8. vers

 Ha trónusodnál, Jézusom, Vezérem, 
 Fejem ragyogva fürdik majd a fényben: 
 Énekelek, hol szentül zeng az ének, 
 Dícsérve Téged.
<hr />##341. Dicséret

###1. vers

 Ó Krisztusfő, te zúzott, 
 Te véres szenvedő, :/: 
 Te töviskoszorúzott 
 Kigúnyolt, drága fő, 
 Ki szépség tükre voltál, 
 Ékes, csodás remek, 
 De most megcsúfolódtál: 
 Szent fő, köszöntelek!###2. vers

 Ékességed, te drága, 
 Melytől máskor szepeg :/: 
 Világ hatalmassága, 
 Köpés mocskolta meg. 
 Milyen halványra váltál! 
 Szemed fényét, amely 
 Szebb volt minden sugárnál, 
 Ki rútította el?###3. vers

 Mind, ami kín s ütés ért, 
 Magam hoztam Reád; :/: 
 Uram, e szenvedésért 
 Lelkemben ég a vád. 
 Feddő szót érdemelve 
 Itt állok én, szegény, 
 S kérlek, lelked kegyelme 
 Sugározzék felém.###4. vers

 Itt állok - ó, ne vess meg -
 A gyötrelmek helyén; :/: 
 Amíg ki nem hűl tested, 
 El nem mozdulok én. 
 S ha életed kilobban, 
 Alácsuklik fejed, 
 Ölemben és karomban 
 Lesz nyugtató helyed.###5. vers

 Ó légy érette áldott, 
 Jézus, Egyetlenem, :/: 
 Hogy szörnyű kínhalálod 
 Nagy jót akar velem. 
 Add, hogy  hódolva híven 
 Tőled ne térjek el, 
 S ha hűlni kezd a szívem, 
 Benned pihenjek el.###6. vers

 Mellőlem el ne távozz, 
 Ha majd én távozom; :/: 
 A kínban, mit halál hoz, 
 Állj mellém, Jézusom. 
 Ha lelkem félve reszket, 
 S rettent a meghalás, 
 Nagy kínod és kereszted 
 Legyen vígasztalás.###7. vers

 Légy pajzsom és reményem, 
 Ha kétség látogat, :/: 
 Véssem szívembe mélyen 
 Kereszthalálodat. 
 Rád nézzek, Rád szünetlen, 
 S ha majd szívem megáll, 
 Öleljen át a lelkem –
 Így halni: jó halál.
<hr />##342. Dicséret

###1. vers

 Jézus, világ megváltója, 
 Üdvösségem megadója, 
 Megfeszített Isten Fia, 
 Bűnömnek fán függő díja: 
 Jézus, engedd hozzád térnem, 
 Veled halnom, veled élnem.###2. vers

 Szent kereszteden kereslek, 
 Szomorú szívvel szemléllek, 
 Mert így gyógyulást reménylek: 
 Moss meg szent véredben s élek. 
 Jézus, engedd hozzád térnem, 
 Veled halnom, veled élnem.###3. vers

 E keresztről, én Reményem, 
 Tekints reám szerelmesen, 
 Épen téríts hozzád engem, 
 Mondván: ”bűnöd megengedtem”.
 Jézus, engedd hozzád térnem, 
 Veled halnom, veled élnem.###4. vers

 Ne gerjedezz vétkem ellen,
 Sőt véreddel kegyelmesen, 
 Ily mocskos beteget, híven 
 Moss meg, s bűntől üres lészen. 
 Jézus, engedd hozzád térnem, 
 Veled halnom, veled élnem.###5. vers

 Engem ily nagy szerelmedből, 
 Végy hozzád szent kegyelmedből, 
 Vegyek erőt keresztedből, 
 És végbúcsút bűneimtől. 
 Jézus, engedd hozzád térnem, 
 Veled halnom, veled élnem.###6. vers

 Ajánlom magamat néked: 
 Sebeidben szívemet vedd; 
 Ó, nyíljál fel, piros forrás, 
 Mert nagy bennem rád a vágyás! 
 Jézus, engedd hozzád térnem, 
 Veled halnom, veled élnem.###7. vers

 Ez keserves halálodért, 
 Melyet felvettél éltemért, 
 Vedd szívemet mindezekért, 
 Megérdemlett jutalmadért. 
 Jézus, engedd hozzád térnem, 
 Veled halnom, veled élnem.###8. vers

 Nyílj fel, édes szív rózsája, 
 Jó illatú violája, 
 Hogy lehessen maradása 
 Szívemnek, s benned lakása. 
 Jézus, engedd hozzád térnem, 
 Veled halnom, veled élnem.###9. vers

 Engem, bűnöst, kérlek, ne hagyj, 
 Halál rabját, kínra ne adj; 
 Sőt, ha eljő majd halálom: 
 Szent jobbodra engedj állnom. 
 Jézus, engedd hozzád térnem, 
 Veled halnom, veled élnem. 
<hr />##343. Dicséret

###1. vers

 Ó Krisztus, láttam szenvedésed, 
 S borzongásom véget nem ért, 
 Jaj, hogy halálkín lett a részed 
 Érettem, árva bűnösért.###2. vers

 A természet velünk zokogja 
 Halálodért fájdalmait, 
 Elbújt a nap, gyászukba rogyva 
 Siratnak választottaid.###3. vers

 Szent áldozat, tedd, meg ne szűnjünk 
 Kereszten látni tégedet!
 Szent véred mossa csak le bűnünk, 
 Lelkünk előtt az tár eget. ###4. vers

 Jóságod mély és mély a hála, 
 Amellyel hozzád fordulunk; 
 Bűnünkért mentél kínhalálba, 
 Egyetlen Megváltó Urunk.
<hr />##344. Dicséret

###1. vers

 Királyi zászlók lobognak, 
 Fénylik titka keresztfának; 
 Az élet ottan halni tért, 
 Holtával nyervén drága bért.###2. vers

 Átverve szeggel tagjai, 
 És kinyújtva szent karjai; 
 Idvességünknek ára lett,
 Bűnünkért ő tett eleget.###3. vers

 Dávidnak bétölt írása, 
 Minden népeknek mondása: 
 Isten, kit felfeszítetek, 
 Úr lesz e fán felettetek.###4. vers

 Légy áldott, oltár s áldozat, 
 Mellyel Krisztusunk áldozott: 
 Holton az élet elesett, 
 S holtával adott életet.###5. vers

 Élő kútfő, Szentháromság! 
 Téged áldunk, legfőbb Jóság! 
 Kérünk: a kereszt győzelmét, 
 Közöljed vélünk érdemét!
<hr />##345. Dicséret

###1. vers

 Ím nagy Isten, most előtted szívem 
 kitárom, 
 Menedékem nincs sehol a földi határon; 
 Ha te nem jössz bánatomra bíztató 
 szóval, 
 Italom könny, a kenyerem keserű sóhaj.###2. vers

 Ha a világ nem tudná is számos 
 bűnömet, 
 Teelőled elrejtenem semmit sem lehet; 
 Látja Lelked minden bűnöm, melynek 
 átka sújt: 
 Vedd le rólam, ó, Úr Isten, vedd le ezt a 
 súlyt!###3. vers

 Jézusomra föltekintek a kereszt alatt, 
 Nincs szívemnek nyugodalma vétkeim 
 miatt; 
 Ó, ne büntesd, Uram, azt, kit megtört a 
 bánat: 
 Szálljon reám irgalmadból béke, 
 bocsánat!###4. vers

 Szent Fiadért, ki engemet vérén megváltott, 
 Hallgass meg, ha bűnbánattal hozzád kiáltok! 
 Vígaszoddal térj kegyesen beteg szívemhez, 
 Hozzád térő gyermekednek, Atyám, kegyelmezz!
<hr />##346. Dicséret

###1. vers

 Győzhetetlen én kőszálom, 
 Védelmezőm és kővárom, 
 A keresztfán drága áron 
 Oltalmamat tőled várom.###2. vers

 Sebeidnek nagy voltáért, 
 Engedj kedves áldozatért, 
 Drága szép piros véredért, 
 Kit kiöntél ez világért.###3. vers

 Reád bíztam én ügyemet, 
 Én Jézusom, én lelkemet, 
 Megepedett bús szívemet, 
 Szegény árva bús fejemet.###4. vers

 Irgalmazz meg én lelkemnek, 
 Ki vagy ura mennynek, földnek, 
 Könyörgök csak Felségednek, 
 Én megváltó Istenemnek.###5. vers

 Mutass, Jézus, kies földet, 
 Lakásomul adj jó helyet, 
 Ez életben csendességet, 
 Jövendőben idvességet.
<hr />##347. Dicséret

###1. vers

 Jézus, ki a sírban valál, 
 Általad megholt a halál, 
 Az élet pedig feltámadott, 
 Mert szent tested meg nem rothadott.
 Él a Jézus, a mi fejünk, 
 Keresztyének, énekeljünk, 
 Ülvén húsvét ünnepeket, 
 Új győzedelmi éneket.###2. vers

 Hol van, koporsó, hatalmad? 
 Elveszett nyert diadalmad.
 Hová lőn, ó, halál, a fúlánk, 
 Melyet fensz már régóta reánk? 
 Már nem rettegünk miatta, 
 Mert Jézus meghódoltatta 
 Ama félelmek királyát, 
 Megnyitván sírjának száját.###3. vers

 Nincs már szívem félelmére 
 Nézni sírom fenekére, 
 Mert látom Jézus példájából, 
 Mi lehet a holtak porából. 
 Szűnjetek meg, kétségeim, 
 Változzatok félelmeim, 
 Reménységgé s örömökké, 
 Mert nem alszom el örökké.###4. vers

 Sőt hiszem, hogy e tört cserép 
 Edény leend még egyszer ép, 
 És tetemim megépíttetnek, 
 Bár veséim megemésztetnek. 
 Gyalázat elvettetésem, 
 De pompás lesz kikelésem, 
 Új eget látván ezekkel 
 Az újra megnyílt szemekkel.###5. vers

 Jézus, segíts engem ebben, 
 Hogy éltem folyjék szentebben, 
 És hogy ne menjek ítéletre, 
 Támassz fel engem új életre. 
 A te lelkednek ereje
 Az új életnek kútfeje; 
 Hogy hát legyek élő személy, 
 Lelked által énbennem élj!
<hr />##348. Dicséret

###1. vers

 Örvendezzetek, egek, 
 Ti is, földi seregek! 
 Mindnyájan örüljetek, 
 Vígan énekeljetek, 
 Mert Urunk feltámadott, 
 Nékünk életet adott.###2. vers

 Jézus él, mi is élünk, 
 A haláltól nem félünk, 
 Mert ő diadalmat vőn, 
 Értünk elégséget tőn 
 Isteni erejével, 
 Hathatós érdemével. ###3. vers

 Nékünk megigazulást 
 És a bűnből gyógyulást, 
 Istennel békességet 
 És boldog reménységet 
 Nyert feltámadásával, 
 Örök igazságával.###4. vers

 Előtted arcra esünk, 
 S kérünk, édes kezesünk: 
 Részeltess halálodnak 
 És feltámadásodnak 
 Drága érdemeiben, 
 Édes gyümölcseiben.###5. vers

 Cselekedd Szentlelkeddel, 
 Végtelen érdemeddel, 
 Hogy új életet éljünk, 
 Végre porból felkeljünk 
 Örök, nagy boldogságra 
 És halhatatlanságra.
<hr />##349. Dicséret

###1. vers

 Jézus meghalt bűneinkért, 
 Harmadnap feltámadott; :/: 
 Mi megigazulásunkért 
 Mindenről számot adott. 
 Mennyei szent Atyjának 
 És ő igazságának 
 A váltságot megfizette 
 A bűnösöknek helyette.###2. vers

 Életét maga letette 
 Önként és jó kedvéből, :/: 
 Azt maga ismét felvette 
 Isteni erejéből. 
 Ó, csudáknak csudája! 
 Íme, az Isten fia 
 Értem életet áldozott, 
 Élővé holtból változott.###3. vers

 A meghalt Jézus vére szólt 
 Nékünk oly drága dolgot, :/: 
 Mert e vér Isten vére volt, 
 Bűnt, halált ezzel oldott. 
 Vér, melynek nincsen mása, 
 Ó, Betlehem forrása! 
 Ó, Jézus egy áldozatja, 
 Isten gyönyörű illatja!###4. vers

 Hogy ez kedves volt Istennek, 
 Azt azzal megmutatta, :/: 
 Hogy szent testét ő Szentjének 
 Sírban soká nem hagyta. 
 És a halál kötelét, 
 A koporsónak tőrét 
 Harmadnap széjjel oldozta, 
 Fiát fogságból kihozta.###5. vers

 Jézus, én megholt életem, 
 Jézus, feltámadásom, :/: 
 Benned bűntől mentté lettem, 
 Benned igazulásom. 
 Ó, adj hát segítséget, 
 Lelki elevenséget 
 Az első feltámadásra: 
 Az új életben járásra.###6. vers

 Istenséged megmutatád 
 Életedben, holtodban; :/: 
 Hatalmasan bizonyítád 
 Sírból kiszállásodban. 
 Ez isteni erővel 
 Jővel, ó, Jézus, jővel! 
 Adj új életet s meghalást, 
 S majd második feltámadást!
<hr />##350. Dicséret

###1. vers

 Feltámadt a mi életünk, 
 Vígan méltó énekelnünk, 
 Úr Krisztust dicsérnünk, :/: 
 E szent napon is áldanunk, 
 Angyalokkal őt imádnunk, 
 Mint Urunkat, félnünk, 
 Mert őt magasztalják nap, hold s égi 
 seregek, 
 A mennyei szentek.###2. vers

 A földben minden gyökerek, 
 Fáknak bimbói terjednek,
 Mezők megzöldülnek, :/: 
 Ég madarai zengenek, 
 Fákon vígan énekelnek,
 Szárnyukon repdesnek; 
 Minden illatozó fűvek
 gyönyörködtetnek, 
 Dicséretre intnek.###3. vers

 Mert feltámadt ő igazán, 
 Angyala jelenté nyilván 
 Koporsónak jobbján; :/: 
 Tanítványival vígadván megjelent 
 Galileában, Pétert vígasztalván: 
 Örvendj te, ki voltál gyakran 
 bűnért sírásban, 
 Alázatosságban.###4. vers

 Dicséret a nagy Istennek, 
 Életet ki nyert népének, 
 A bűnös embernek, :/:
 Őt részeltetvén egeknek, 
 Gyönyörűségében minden 
 Lakóhelyeinek; 
 Lelki javaival népét meglátogatja, 
 Megtérését várja.
<hr />##351. Dicséret

###1. vers

 Emlékezzünk ez napon 
 Urunknak haláláról 
 És feltámadásáról, 
 Néki adván hálákat:
 Irgalmazz nékünk!###2. vers

 A Krisztus feltámada 
 Nékünk idvességünkre, 
 És feltámadásával 
 Nékünk hoza életet: 
 Irgalmazz nékünk!###3. vers

 Ezen mi mind örüljünk,
 Az Úr Istent dicsérjük, 
 És adjunk nagy hálákat
 Édes Idvezitőnknek: 
 Irgalmazz nékünk!###4. vers

 Krisztus nékünk adaték,
 Igaz húsvéti bárány, 
 Ki elmosá vérével 
 E világnak bűneit: 
 Irgalmazz nékünk!###5. vers

 Krisztus nagy kint szenvede 
 És eltörlé a halált 
 Dicső győzedelmével 
 Nékünk idvességünkre: 
 Irgalmazz nékünk!###6. vers

 Hála légyen tenéked, 
 Mi édes Idvezitőnk, 
 Hogy minket megmentettél 
 Minden ellenséginktől: 
 Irgalmazz nékünk!###7. vers

 Adjad te Szentlelkedet, 
 Hogy ezeket hihessük 
 És vallhassuk örökké 
 Mindeneknek előtte: 
 Irgalmazz nékünk!###8. vers

 Adjad, hogy feltámadjunk 
 Mi is minden bűnünkből, 
 És járhassunk előtted 
 Új életben örökké: 
 Irgalmazz nékünk!
<hr />##352. Dicséret

###1. vers

 Krisztus ím feltámada, 
 Nékünk örömet ada, 
 Vére reánk árada, 
 Haszna rajtunk marada: 
 Nyerj irgalmat közbenjáró 
 Jézus Krisztus, szent Atyád előtt!###2. vers

 Krisztus meghalt bűnünkért, 
 Feltámadott éltünkért, 
 Mi vigasztalásunkért, 
 Megigazulásunkért; 
 Nyerj irgalmat közbenjáró 
 Jézus Krisztus, szent Atyád előtt!###3. vers

 Krisztus kínja érdemünk, 
 Szent halála váltságunk, 
 Vére ártatlanságunk, 
 Felkölte vígasságunk; 
 Nyerj irgalmat közbenjáró 
 Jézus Krisztus, szent Atyád előtt!###4. vers

 Ez az Isten Báránya, 
 Váltságunknak aranya, 
 Halálunknak halála, 
 A kigyónak rontója; 
 Nyerj irgalmat közbenjáró 
 Jézus Krisztus, szent Atyád előtt!###5. vers

 Az ő feltámadása 
 Lőn pokolnak romlása; 
 Az ő örömmondása 
 Lelkünknek vídulása; 
 Nyerj irgalmat közbenjáró 
 Jézus Krisztus, szent Atyád előtt!###6. vers

 Ő megmente bűnünktől, 
 A törvénynek átkától, 
 Istennek haragjától,
 Az ördögtől, pokoltól: 
 Nyerj irgalmat közbenjáró 
 Jézus Krisztus, szent Atyád előtt!###7. vers

 Azért mi is bűnünkből, 
 Feltámadjunk vétkünkből, 
 E világi kínunkból 
 És mi nagy halálunkból;
 Nyerj irgalmat közbenjáró 
 Jézus Krisztus, szent Atyád előtt!###8. vers

 Közbenjáró Krisztusunk, 
 Egyetlenegy váltságunk, 
 Kérünk, légy mi oltalmunk, 
 Hogy végre boldoguljunk; 
 Nyerj irgalmat, Közbenjáró 
 Jézus Krisztus, Szent Atyád előtt!
<hr />##353. Dicséret

###1. vers

 Krisztus feltámada 
 Igazságunkra, 
 Utat szerze mennyországra, 
 Örök boldogságra.###2. vers

 Mind e világ terhét 
 Vállára vette, 
 A hatalmas Atya Istent 
 Értünk megkövette.###3. vers

 De lám, ezt nem érti 
 A hálátlanság, 
 Emberekre honnan szállott 
 Ennyi nyomorúság.###4. vers

 Azért nem fogadják 
 Isten beszédét, 
 Jóra intő szent Igéjét: 
 Krisztust, idvességét.###5. vers

 „Krisztus feltámada”  -
 Sokan kiáltjuk, 
 De a bűnnek undokságát 
 Mi meg nem utáljuk.###6. vers

 Tudva, bűnben élünk,
 Semmit nem félünk, 
 Azért a Krisztus halála 
 Nem használ minékünk.###7. vers

 Támadjunk fel testben
 Azért a bűnből, 
 Melyért mi kirekesztettünk 
 A nagy dicsőségből.###8. vers

 Vegyük nagy jó kedvvel 
 Krisztus jóvoltát, 
 Atya Isten előtt való 
 Kedves áldozatját.###9. vers

 Dicsőség mennyégben 
 Az Úr Istennek, 
 Atya, Fiú, Szentléleknek, 
 Mindörökké, Ámen.
<hr />##354. Dicséret

###1. vers

 A Krisztust megfeszíték 
 Kegyetlen gonosz népek, 
 Ki miértünk születék, 
 Mennyből nékünk adaték: 
 Kegyelmes Krisztus, 
 Irgalmazz nékünk!###2. vers

 Halálának utána
 Harmadnap feltámada, 
 Hogy miértünk meghala, 
 Örök halált megrontá. 
 Kegyelmes Krisztus, 
 Irgalmazz nékünk!###3. vers

 Vagyon nagy bizodalmunk, 
 Mert mi is feltámadunk, 
 Krisztussal uralkodunk, 
 Vele együtt vígadunk, 
 Kegyelmes Krisztus, 
 Irgalmazz nékünk!###4. vers

 Reménységünk nagy legyen, 
 Hitünk gyümölcsös legyen, 
 Más istenünk ne legyen, 
 Mely a pokolra vigyen: 
 Kegyelmes Krisztus, 
 Irgalmazz nékünk!###5. vers

 Szálla alá poklokra, 
 Sokaknak váltságára, 
 Poklot hagyá bánatba', 
 Mert nincsen bizodalma, 
 Kegyelmes Krisztus, 
 Irgalmazz nékünk!###6. vers

 Igazságot szeressünk, 
 Hamisságot ne tegyünk, 
 Szegényeket segéljünk, 
 Csak a Krisztusban higgyünk: 
 Kegyelmes Krisztus, 
 Irgalmazz nékünk!
<hr />##355. Dicséret

###1. vers

 Mély gyászba borult a természet, 
 Nap, hold, minden csillagokkal; 
 Dél, kelet, észak és enyészet 
 Sírt a sok szent asszonyokkal, 
 Mikor a Megváltó szenvedett, 
 Feszíttetvén keresztfára, 
 Mikor meghalt s eltemettetett, 
 Hogy lenne váltságunk ára.###2. vers

 De e mély gyászos siralomnak 
 Vége leve nemsokára, 
 És az érzékeny közbánatnak 
 Harmadnap lőn véghatára;
 Elmúlt a gyász, megszűnt a jajszó, 
 Az öröm visszaadatott, 
 Hogy hallatott ez angyali szó: 
 Nincs itt az Úr, feltámadott!###3. vers

 Ó, hát ezen mi is örüljünk 
 Az istenfélő hívekkel; 
 E feltámadt Úrhoz készüljünk 
 Buzgó és kegyes lélekkel; 
 Keljünk fel a bűn halálából, 
 Akik még abban heverünk, 
 Sőt gyarlóságunk mély álmából, 
 Uram, költs fel, arra kérünk!###4. vers

 Hogy így szent példádat követvén, 
 Éljünk új és szent életet; 
 Minden bűnünket hátra vetvén, 
 Úgy nyerjük meg jó kedvedet; 
 Végre rövid életünk után 
 Egyességedben lehessünk, 
 Az igazság egyenes útján
 Szent országodba mehessünk!
<hr />##356. Dicséret

###1. vers

 Felvirradt áldott szép napunk, 
 Ma teljes szívvel vigadunk, 
 Ma győz a Krisztus, és ha int, 
 Rab lesz sok ellensége mind. 
 Halléluja!###2. vers

 Az ősi kígyót, bűnt, halált, 
 Kínt, poklot, szenvedés jaját 
 Legyőzte Jézus, Mesterünk, 
 Ki most feltámadott nekünk.
 Halléluja!###3. vers

 Az élet győz, a mord halál 
 A prédát visszaadta már, 
 Nagy úrságának vége lett, 
 Krisztus hozott új életet. 
 Halléluja!###4. vers

 A nap s a föld s minden mi él,
 Ma bút örömmel felcserél, 
 Mert a világnak zsarnoka 
 Nem kelhet többé fel soha. 
 Halléluja!###5. vers

 Mi is éljünk vigadva hát, 
 Daloljunk szép halléluját, 
 Hadd zengje Krisztust énekünk, 
 Ki sírból feltámadt nekünk! 
 Halléluja!
<hr />##357. Dicséret

###1. vers

 Jézus, én bizodalmam 
 És Megváltóm életemben, :/: 
 Benned van nyugodalmam. 
 Nem kell semmitől rettegnem, 
 Halál nagy éjszakája, 
 Bár rettentsen fúlánkja. ###2. vers

 Jézus, én Megváltóm, él, 
 Én is látom az életet; :/: 
 Lészek Idvezítőmnél, 
 Immár semmi sem rettenthet: 
 Ő a Fő, és nem hagyja, 
 Hogy elvesszék egy tagja.###3. vers

 Reménység kötelével 
 Véle már összeköttettem, :/: 
 Erős hitem kezével 
 Már ő belé helyheztettem; 
 El nem szakaszt tőle már 
 Sem élet, sem a halál.###4. vers

 Földi porból vett porom 
 Végre ismét porba tér meg, :/: 
 De föltámaszt egykoron 
 Megváltóm, hogy véle éljek 
 Végtelen dicsőségben: 
 Nála lészek mennyégben.###5. vers

 Ami fáj itt és sóhajt, 
 Az ott lészen dicsőséges; :/: 
 Földből szépen ott kihajt, 
 Mi itt ínségekkel teljes.
 Erőtelenségemet, 
 Ott letészem bűnömet.###6. vers

 Bátorságban légyetek: 
 Jézus hordoz, mint övéit, :/: 
 Hát ne keseregjetek: 
 Krisztus újonnan megépít. 
 Angyalának szavára 
 Felkeltek nemsokára.###7. vers

 Emeld fel hát lelkedet,
 Hagyj el minden földi vágyat; :/: 
 Bízd rá arra szívedet, 
 Kiből idvességed árad. 
 Jézusnál tartsd kincsedet, 
 Légyen Jézusé szíved!
<hr />##358. Dicséret

###1. vers

 A Krisztus mennybe felméne, 
 Hogy nékünk helyet szerzene, 
 Atyjával megbékéltetne, 
 Életre bévinne.###2. vers

 Ó, mi kegyelmes Mesterünk, 
 Emlékezzél meg mirólunk, 
 Ki meghaltál volt érettünk, 
 Légy jelen mivelünk!###3. vers

 Te látod mennyből éltünket 
 És nagy keserűséginket;
 Vigasztald meg mi lelkünket, 
 Hogy higgyünk tégedet.###4. vers

 Mert megfogadtad minekünk, 
 Hogy léssz örökké mivelünk; 
 Adjad Szentlelked minekünk, 
 Hogy benned hihessünk.###5. vers

 És oltalmazz meg mindentől, 
 Szent Atyádnak haragjától, 
 Ördögtől és kárhozattól, 
 Minden dühösségtől.###6. vers

 Tekints nagy gyarlóságinkra, 
 E világ csalárdságára; 
 Vígy bé a nagy boldogságba, 
 Te szent országodba.###7. vers

 Egyetemben keresztyének, 
 Az Úr Krisztust dicsérjétek, 
 Ő néki hálát adjatok, 
 Felmagasztaljátok.###8. vers

 Dicséret légyen Atyának 
 És ő Fiának, Krisztusnak, 
 És a mi Vigasztalónknak, 
 A Szentháromságnak.
<hr />##359. Dicséret

###1. vers

 Úr Jézus, aki felséggel, 
 És dicsőséggel mentél égbe :/: 
 És ottan vettél hatalmat, 
 Nagy birodalmat, teljességbe: 
 Lelkünk áldja istenséged 
 És híven téged magasztalunk, 
 Bárha nem látunk szemünkkel, 
 De hitünkkel megtapasztalunk.###2. vers

 Te is e dicsőségedből, 
 Szent székedből fordítsd le szemed, :/: 
 Erőtlen teremtésidre, 
 Híveidre öntsd ki érdemed. 
 Mennyben létednek hasznában, 
 Javaiban részesekké tégy; 
 Szent Atyád előtt érettünk, 
 Kik vétettünk, esedezőnk légy.###3. vers

 Mivel te utat nyitottál 
 És tanítottál mennybe menni, :/: 
 Adjad, hogy téged kövessünk,
 És siessünk nyomodba’ lenni. 
 Segítsd igyekezetünket, 
 Vond szívünket temagad után, 
 Hogy a te akaratodnak 
 S nyomdokodnak járhassunk útján.###4. vers

 Míg bujdosunk e pusztában 
 S mint hazánkba, az égbe érünk, :/: 
 Légy kezesünk, védj bennünket, 
 És hitünket neveljed, kérünk, 
 Hogy a veszedelmek között 
 Megütközött köztünk ne légyen, 
 Hitünknek elevenségét, 
 Reménységét ne érje szégyen.###5. vers

 Majd ha megfutjuk pályánkat, 
 Várt pálmánkat a kezünkbe add, :/: 
 Lelkünket, ó, szerelmesünk, 
 Hű kezesünk, magadhoz fogadd! 
 Testünket is emeld végre 
 Dicsőségre isteni karral, 
 Hol tégedet szemlélhessünk, 
 Dicsérhessünk az égi karral.
<hr />##360. Dicséret

###1. vers

 Szent egek, minden boldogok hajléki, 
 A nagy király jön, nyíljatok meg néki! 
 Nagy oszlopi a levegő égnek, 
 Engedjetek Útat e felségnek! 
 Aki kezdetben titeket teremtett, 
 Aki azt mondá: légyen ég és föld, s lett; 
 Aki Igéje a nagy Istennek,
 Aki által lettenek mindenek.###2. vers

 Ő a békesség örök tanácsában, 
 Mint aki legfőbb a váltság titkában, 
 Emberré lett a teljes időben, 
 A bűn terhét szenvedte testében. 
 Meghalt, áldozván halálos kínjával, 
 De fel is támadt maga hatalmával; 
 Ím, győzedelmes bajnok módjára 
 Felmegy és ül szent Atyja jobbjára.###3. vers

 Mennybe menése az ember Fiának 
 Záloga lelkünk mennyei jussának, 
 Melyet szerzett, mint kezes, vérével 
 És közöl minden igaz hívével.
 Ő emberré, mi atyánkfiává lett, 
 Atyjának minket örökösivé tett; 
 Maga előttünk mennybe felmene, 
 Nékünk is helyet hogy készítene.###4. vers

 Ó, kegyes Jézus, idvességünk ára,
 Vállalt kezes, ki szent Atyád jobbjára 
 Magasztaltattál, te, ki örök, nagy, 
 Atyáddal egy és örök Isten vagy: 
 Arra szereztél útat érdemeddel, 
 Isten Atyánktól nyert örökségeddel, 
 Hogy dicsőséged lakóhelyébe 
 Mégy könyörülő főpap képébe'.###5. vers

 Áldunk s imádunk mindörökké téged 
 És dicsőítjük örök istenséged; 
 Jó vagy, Uram, te, igen irgalmas, 
 Pap és király vagy, kegyes, hatalmas.
 A te érdemed a mi nyereségünk, 
 Mennybe menésed élő reménységünk, 
 Hogy minket is, mint örökségedben, 
 Részeltetsz megnyert dicsőségedben.###6. vers

 Adjad, Úr Jézus, hogy még e világban 
 Sátorozván is, ama mennyországban 
 Részt vehessünk, s mint tulajdonunkkal, 
 Szentül éljünk mennyei jussunkkal, 
 És hogy e földet jó cselekedettel, 
 Hálaadással, buzgó tisztelettel, 
 Mint lakos társai a szenteknek, 
 Pitvarivá tégyük az egeknek.
<hr />##361. Dicséret

###1. vers

 Vedd el jutalmadat Krisztus, ki magadat 
 Megüresítéd vala! 
 Harcodnak vége lett, Minden egek felett 
 Az Úr felmagasztala. 
 E példán minden szent Jutalmat vár ott 
 fent, 
 Bár itt nem él boldogul, Mert, hogy 
 felemeled, 
 Mennybe meneteled Adtad erre zálogul.###2. vers

 Jobbján szent Atyádnak Tégedet 
 imádnak 
 A mennyország polgári; 
 Látják dicsőséged, Mely körülvesz 
 téged, E föld minden határi. 
 Mi is leborulunk, Kérvén: tégy ott 
 rólunk Szent Atyád előtt vallást! 
 Félelminket vedd el, Esedezéseddel 
 Nyerj nekünk vígasztalást!###3. vers

 Hiszünk, Uram, benned, Bár el kelle 
 menned 
 S nem látunk testi szemmel. 
 Ó, viselj a mennyből Gondot híveidről,
 Hű pásztor, kegyelmeddel. 
 Légy ott, hol nevedbe' Gyülekezik egybe
 Két, avagy három híved; Ha hozzád 
 óhajtunk, 
 Essék meg mirajtunk Te könyörülő 
 szíved.###4. vers

 Midőn végezetre Eljössz ítéletre 
 Az égnek felhőiben, ülvén méltósággal 
 Szemben a világgal Dicsőséged székiben: 
 Szólj nekünk ily módon, 
 Kik állunk jobbodon, Mint nyájadnak 
 juhai: Kész hajlékim rátok Várnak, ó, 
 bírjátok,
 Jó Atyám áldottai!
<hr />##362. Dicséret

###1. vers

 Ébredjél fel világ bűneidből, 
 Vedd eszedbe magad a nagy bűnből, 
 Melyet néked utolsó időkről, 
 Magyarázott Jézus Krisztus 
 ő ítéletéről.###2. vers

 Minden írások immár bétöltek, 
 A próféták valamit hirdettek, 
 A szent atyák amit reménylettek,
 Urunk Jézus Krisztus által 
 véghez vitettenek.###3. vers

 Nem késik már az ő eljövése, 
 Közel vagyon e világnak vége, 
 Minden dolgoknak már eljövése; 
 Krisztus Jézus e világra 
 eljő ítélnie.###4. vers

 E világnak istentelensége, 
 Az uraknak nagy kegyetlensége, 
 A községnek engedetlensége 
 Jele bizony, hogy közel már 
 Krisztus eljövése.###5. vers

 Minden rendek vagynak bátorságban, 
 Gyönyörködnek csak az álnokságban; 
 Szeretet nincs az atyafiakban, 
 És kevesen vannak immár, 
 kik hisznek Krisztusban.###6. vers

 Esznek, isznak, nagy bátran lakoznak, 
 Mennyországról de nem gondolkoznak; 
 Elmúlandó dolgokban forgódnak; 
 Azt sem tudják, mely órában 
 azoktól megválnak.###7. vers

 Siketségre vesznek minden intést, 
 Megvetnek már minden jó rendelést; 
 A tanítók nem látnak épülést, 
 Szentírásból mikor tesznek 
 idvességes intést.###8. vers

 Adjunk hálát az Atya Istennek, 
 Dícséretet mondjunk Szent Fiának,
 Véle egyetemben Szentléleknek: 
 Mindörökkön és örökké a 
 Szentháromságnak.
<hr />##363. Dicséret

###1. vers

 Jön a harag napja lánggal, 
 Végez majd a rossz világgal, 
 Mondja Dávid a szent Pállal, ###2. vers

 Hogy remeg majd holt, meg élő, 
 Hogyha jön a bűnítélő, 
 Minden tettet számon kérő,###3. vers

 Rémes hangja trombitáknak, 
 Minden hanton holtig áthat, 
 S felriasztva trónhoz állnak.###4. vers

 Természet és halál retten, 
 Hogyha kél a holt ijedten, 
 Számot adni feleletben.###5. vers

 Írott könyvet előadnak, 
 Minden titkok benne vannak:
 Bűn könyve a bírság napnak.###6. vers

 Már ha Bíró ül a székben, 
 Nem maradhat bűn sötétben,
 Nincs kivétel büntetésben.###7. vers

 Mit mondok majd, árva lélek, 
 Pártfogónak, jaj, kit kérek, 
 Hogyha ott a jók is félnek?###8. vers

 Nagy Felség, ki úgy remegtet, 
 S jónak ingyen ad kegyelmet: 
 Irgalomnak kútja, ments meg!###9. vers

 Drága Jézus, ne feledd el, 
 Értem jöttél kegyelmeddel;
 El ne ejts a rossz sereggel!###10. vers

 Értem fáradt drága tested, 
 Értem hordtál kínt s keresztet, 
 Kárba munkád mégse veszhet!###11. vers

 Hű bírája bosszulásnak, 
 Add, hogy bűnbocsátást lássak, 
 Míg nem jő a számadásnap.###12. vers

 Elbukott nőt feloldottál, 
 Latornak is jó szót adtál, 
 Engem is már megbíztattál.###13. vers

 Nyögve hordom annyi bűnöm, 
 Szégyenkezni meg nem szűnöm: 
 Lelked rajtam könyörüljön!###14. vers

 Mind méltatlan, amit kérek, 
 Mégse hagyd, hogy rosszat érjek, 
 Örök tűzben el ne égjek!###15. vers

 Majd ha minden bűnös ott áll, 
 Baktól juhnak elválasszál, 
 Jobbkezedhez kérlek osszál.###16. vers

 S majd ha szód lesz veszte soknak, 
 S ítélt rosszak égni fognak: 
 Végy rendjébe boldogoknak.###17. vers

 Esdekellek térden állván, 
 Porrá morzsolt szívvel, árván, 
 Végnapomon jól vigyázz rám!###18. vers

 Az a könnynek lesz a napja, 
 Melyen bírószó fogadja 
 Majd a sírból felkelőket, 
 Istenem, ne vesd el őket! 
 Kegyes Jézus el ne hagyj, 
 Örök nyugodalmat adj. 
 Ámen.
<hr />##364. Dicséret

###1. vers

 Ments meg Uram, engem az örök 
 haláltól, 
 Ama rettenetes napon minden bajtól! 
 Midőn az ég és föld meg fognak indulni 
 S eljössz a világot lángokban ítélni.###2. vers

 Reszket minden tagom, borzadok és 
 félek, 
 Én, e földön küzdő szegény bűnös lélek; 
 Ama napon engem ítéletre vonnak, 
 Midőn az ég és föld egyben 
 megindulnak.###3. vers

 Haragnak napja az, kínok, ínség napja, 
 Nagy nap, mely a bűnöst gyötri, 
 szorongatja, 
 Midőn te, ki mindig éltél és fogsz élni, 
 Eljössz a világot lángokban ítélni.###4. vers

 Örök nyugodalmat adj, ó Uram, 
 nékünk, 
 Örök világosság fényeskedjék nékünk, 
 Hogy trónusod körül mi udvart 
 állhassunk, 
 S téged, boldogítót, örökké áldhassunk.###5. vers

 Ments meg, Uram, engem az örök 
 haláltól, 
 Ama rettenetes napon minden bajtól, 
 Midőn az ég és föld meg fognak indulni 
 S eljössz a világot lángokban ítélni.
<hr />##365. Dicséret

###1. vers

 Jézus Krisztus, mi királyunk, 
 Teremtőnk és igazságunk, 
 Megváltónk és vidámságunk, 
 Ki testben lakozál nálunk:###2. vers

 Honnan érdemlettük tőled, 
 Hogy bűneinket elvégyed, 
 A szörnyű halált is szenvedd, 
 E világot kedvedbe vedd?###3. vers

 Pokolra értünk leszállál, 
 Fogságból kiszabadítál, 
 A halálból feltámadtál, 
 Mennyben nékünk helyt foglaltál.###4. vers

 Kérünk azért, édes Urunk, 
 Légy szószólónk és gyámolunk, 
 És mikor innen kimúlunk, 
 Adjad szent színedet látnunk.###5. vers

 Dicsőség légyen tenéked!
 Atyádnak együtt tevéled!
 Áldassék a te Szentlelked, 
 Kit nálunk hagyál helyetted!
<hr />##366. Dicséret

###1. vers

 Az én időm, mint a szép nyár, 
 Menten eljár, Nem messze tőlem a vég. 
 Ám a lélek el nem enyész, Sőt bére lész
 Jó, vagy jaj: pokol, vagy ég.###2. vers

 Nem szükség hát veszteg ülnöm, 
 Kell készülnöm: Égjen jól a szövétnek, 
 Mert majd amaz öt szüzekkel, Mint 
 ezekkel, Vélem is számot vetnek.###3. vers

 Ó, Uram, hová kell lennem, 
 Ha kell mennem Veled, bírámmal 
 szemben! Már ezt is alig állhatom, Ha 
 forgatom Ezt előre eszemben.###4. vers

 A kürtzengés máris hallik, 
 Már hajnallik, Útban már az angyalok. 
 Életem csak egy tenyérnyi, S számon 
 kéri 
 Jézusom, ha meghalok.###5. vers

 Taníts meg, Uram, hogy holtom 
 S rövid voltom Soha el ne felejtsem, 
 És a jövendő életet, Ítéletet 
 Szívemből ki ne ejtsem.###6. vers

 Lelkem, mondj le hát e testről, 
 Jóra restről; Egy úton ezzel futnál? 
 Kérlek, vedd ezt jól szívedre: E vér 
 vedre 
 Majd eltörik egy kútnál.###7. vers

 Segíts ezt megfeszítenem, 
 Ó, Istenem! Magam nem bírok véle, 
 Mert ha ma megöldöklöttem, Ura 
 lettem: 
 Holnap felkél új mérge.###8. vers

 Uram, ha arra kell mennem, 
 Hogy kell lennem Tanúnak a hit mellett: 
 Láttass nyílt eget lelkemmel, Így 
 testemmel 
 Ám ne légyen kímélet.###9. vers

 Mindebből észbe vehetem: 
 Harc életem, Sok ellenségim vernek, 
 Lelkem sok ütközet vérzi, Ki nem érzi 
 Vágtát ennyi fegyvernek?###10. vers

 Időm kevés, de sok a baj, 
 Három a jaj, Ki ne kívánná végét? 
 Boldog, aki pályát futott, Célra jutott 
 S megtartotta hűségét.###11. vers

 Kezem én is feléd nyújtom, 
 Szabadítóm, Jézusom, hozzád tartok! 
 Bízzál, lelkem, nem süllyedsz itt, 
 Kormány a hit,Várnak már a révpartok.
<hr />##367. Dicséret

###1. vers

 Emeljük Jézushoz szemünk,  
 Jön már királyi győztesünk, 
 Mennyből leszáll s együtt leszünk. 
 Lelkünk vigyázni meg ne szűnjön, :/: 
 Felséges várástól feszüljön, 
 Az álmot űzd el, készen állj, 
 Krisztusnép, jön, jön a Király!###2. vers

 Azt mondta Jézus: idelenn 
 Új próba és új küzdelem 
 A hívők sorsa szüntelen. 
 Azért ne csüggedjünk, ne féljünk, :/: 
 Az út rövid, végére érünk. 
 Az álmot űzd el, készen állj, 
 Krisztus-nép, jön, jön a Király!###3. vers

 Éneklünk és a perc szalad, 
 A nap, mely nesztelen halad, 
 Az öröklét felé mutat. 
 De míg hangunk majd zengve 
 szárnyal:/: 
 Hozsánnás angyal-kar szavával, 
 Az álmot űzd el, készen állj, 
 Krisztus-nép, jön, jön a Király!###4. vers

 Ó kérünk, Jézus, jó Urunk, 
 Te szabd meg életünk, utunk: 
 Hány éjszakánk lesz s hány napunk. 
 Bölcs szívedből töltsd meg szívünket. :/: 
 Te ismered jól kis hitünket: 
 Küldj, küldj szent sóvárgást nekünk, 
 Hogy majd ha jössz, készen legyünk.
<hr />##368. Dicséret

###1. vers

 Jövel Szentlélek Isten, 
 Tarts meg minket Igédben, 
 Ne légyünk setétségben: 
 Maradjunk igaz hitben.###2. vers

 Szenteld meg mi szívünket, 
 Világosítsd elménket, 
 Hogy érthessük Igédet, 
 Mi édes Mesterünket.###3. vers

 Adj isteni félelmet 
 És bizonyos értelmet; 
 Igéddel taníts minket, 
 Gerjeszd fel mi szívünket.###4. vers

 Vigasztald meg elménket; 
 Mindenben segíts minket;
 Öregbítsed hitünket, 
 Távoztassad bűnünket.###5. vers

 Hogy téged az Atyával 
 És az ő szent Fiával
 Dicsérhessünk mindnyájan 
 A fényes mennyországban.
<hr />##369. Dicséret

###1. vers

 Jővel, Szentlélek Úr Isten, 
 Lelkünknek vigassága, 
 Szívünknek bátorsága, 
 Adjad minden híveidnek 
 Te szent ajándékodat; 
 Jővel, vigasztaló 
 Szentlélek Isten!###2. vers

 Jővel megnyomorultaknak
 Nemes vigasztalója, 
 Árváknak édes Atyja! 
 Töltsd bé siralmas szívünket 
 Mennyei nagy örömmel. 
 Jővel, mi lelkünknek 
 Édes vendége!###3. vers

 Távoztasd el mi lelkünknek 
 Hitetlen sötétségét; 
 Világosíts meg minket, 
 Hogy az Istennek igéjét
 Hallhassuk és érthessük! 
 Jővel és taníts meg 
 Az igaz hitre.###4. vers

 Jővel, gerjeszd fel szívünkben
 Szent szerelmednek tüzét, 
 Rontsd el a gyűlölséget, 
 Hogy mi egyesek lehessünk 
 Isteni szerelmedben: 
 Jővel, mi lelkünknek 
 Nagy vigassága!###5. vers

 Te vagy bizony örök Isten, 
 Ki Atyától s Fiútól 
 Mindörökké származol. 
 Te vagy mi Urunk Krisztusnak 
 Áldott, szent ígérete: 
 Te vagy mi lelkünknek 
 Megszentelője.###6. vers

 Te vagy, ki a prófétáknak
 Általa régen szóltál, 
 Krisztust nekünk ígéréd; 
 Te a szent apostoloknak 
 Szívüket bátorítád; 
 Te vagy erőssége 
 Minden szenteknek.###7. vers

 Te vagy a nagy Úr Istennek 
 Mennyei ajándéka, 
 Igazságnak mestere. 
 Taníts minket a Krisztusnak 
 Igaz ismeretire! 
 Te vagy mi lelkünknek 
 Bölcs tanítója.###8. vers

 Világosítsd meg elménket, 
 Hogy hihessük a Krisztust 
 Egy idvességnek lenni, 
 És az áldott Atya Istent 
 Kegyes atyánknak lenni; 
 Téged ismerhessünk 
 Vigasztalónknak.###9. vers

 Adjad szent ajándékodat, 
 Bátorítsad lelkünket,
 Hogy vallhassuk a Krisztust!
 Adjad, hogy mi meggyőzhessük 
 Az ördög csalárdságát! 
 Te vagy mi biztatónk, 
 Minden oltalmunk.###10. vers

 Biztasd félelmes szívünket, 
 Hogy kétségbe ne essünk 
 Halálunknak idején, 
 De nagy bátorsággal, vígan 
 E világból kimúljunk! 
 Jővel, vigasztaló
 Szentlélek Isten!
<hr />##370. Dicséret

###1. vers

 Jővel, Szentlélek Úr Isten, 
 Töltsd bé szíveinket épen, :/: 
 Mennyei szent ajándékkal, 
 Szívbéli szent buzgósággal, 
 Melynek szentséges ereje :/: 
 Nyelveket egyező hitre 
 Egybegyűjte sok népeket, 
 Kik mondván így énekeljenek; 
 Alleluja! Alleluja!###2. vers

 Te, szentségnek új világa, 
 Igédnek  vezérlj útjára, :/: 
 Taníts téged megismernünk, 
 Istent atyánknak neveznünk.
 Őrizz hamis tudománytól, :/: 
 Hogy mi ne tanuljunk mástól, 
 És ne légyen több más senki, 
 Hanem Krisztus, kiben kell bízni! 
 Alleluja! Alleluja!###3. vers

 Ó, mi édes Vígasztalónk,
 Légy kegyes megoltalmazónk, :/: 
 Hogy maradjunk útaidban, 
 Ne csüggedjünk háborúnkban. 
 Erőddel elménket készítsd, :/: 
 Gyenge hitünket erősítsd, 
 Hogy halál és élet által 
 Hozzád siessünk hamarsággal! 
 Alleluja! Alleluja!
<hr />##371. Dicséret

###1. vers

 Jézus Krisztus, egy Mesterünk, 
 Mennyei szent bölcsességünk, 
 És nékünk bizonyos idvességünk.###2. vers

 Mostan néked mi könyörgünk, 
 Szent nevedért esedezünk: 
 A te Szentlelkedet adjad nékünk!###3. vers

 Mi szívünket megújítsa, 
 És sebeinket gyógyítsa: 
 Bűnös életünket megjobbítsa.###4. vers

 Munkáinkat megszentelje,
 Bennünk a hitet nevelje, 
 Utunkat hazánkba vezérelje.###5. vers

 Bölcsességre megtanítson, 
 Hogy ördög meg ne csalhasson: 
 Kísértések ellen bátorítson.###6. vers

 Plántáljon nagy egyességet, 
 Igaz és szent szeretetet, 
 Szívünkbe isteni szent félelmet.###7. vers

 Hogy téged bátran vallhassunk, 
 E földön néked élhessünk, 
 Mennyben aztán veled lakozhassunk.
<hr />##372. Dicséret

###1. vers

 Könyörögjünk az Istennek 
 Szentlelkének, 
 Bocsássa ki magas mennyből fénylő 
 világát,
 Végye el mi szívünknek minden 
 homályát,
 Hogy érthessük Istenünknek 
 Mindenben akaratját.###2. vers

 Ó Szentlélek, árváknak kegyelmes Atyja, 
 Szegény gyarló bűnösöknek bátorítója, 
 Hitükben tántorgóknak erős gyámola, 
 És az ő gyenge hitüknek 
 Csak te vagy táplálója.###3. vers

 Te vagy a mi lelkünknek édes vendége,
 A mi szomorú szívünknek igaz öröme, 
 Lelki háborúinknak csendesítője:
 Az örök életnek bennünk 
 Csak te vagy elkezdője.###4. vers

 Te tanítád régenten a prófétákat, 
 Igazgatád ő nyelvüket és írásukat, 
 Te tetted bölccsé a szent apostolokat, 
 Hogy megtérítsék tehozzád 
 Mind e széles világot.###5. vers

 Vedd el a mi szívünknek hitetlenségét, 
 Világosítsd meg elménknek nagy 
 setétségét, 
 Rontsd el a gyűlölségnek kegyetlenségét, 
 Engedd a te szent hitednek 
 Mindenütt egyességét!###6. vers

 Válassz minket magadnak élő 
 templomul, 
 Végyed mi könyörgésünket szent 
 áldozatul; 
 Vedd ki már e világot a kárhozatból,
 Engedj igaz hitben való 
 Kimúlást e világból.###7. vers

 Dicsértessél, felséges Atya Úr Isten, 
 Légyen áldott a te neved, Fiú Úr Isten, 
 Ezekkel egyetemben, Szentlélek Isten: 
 Maradjon a te áldásod 
 A te bűnös népeden.
<hr />##373. Dicséret

###1. vers

 Jővel, teremtő Szentlélek, 
 És híveiddel légy vélek, 
 Szent ajándékiddal szívek 
 Újuljon és teljesedjék.###2. vers

 Hathatós Vigasztalónak 
 És Isten ajándékának, 
 Avagy hét ajándékúnak, 
 Isten jobb keze ujjának;###3. vers

 Mondatol élő kútfőnek, 
 Tűznek és lelki kenetnek, 
 Atyának ígéretinek,
 És az igaz szeretetnek.###4. vers

 Gerjessz világot elménkben, 
 Önts szeretetet szívünkben, 
 Erősíts minket hitünkben 
 És nagy erőtlenségünkben.###5. vers

 Adj nékünk teljes örömet, 
 Idvesség-hozó kegyelmet; 
 Köztünk minden gyűlölséget 
 Ronts el, és adj egyességet.###6. vers

 Távoztasd ellenséginket, 
 És add meg békességünket;
 Mindenkor vezérelj minket, 
 Utálhassuk bűneinket.###7. vers

 Adjad ismernünk az Atyát, 
 És az ő egyszülött Fiát, 
 És hinnünk, hogy mindkettőtül 
 Szentül származol, vég nélkül. ###8. vers

 Dicsőség az egy Istennek, 
 Atya, Fiú, Szentléleknek; 
 Kedves ajándéka ennek 
 Lakjék szívében mindennek.
<hr />##374. Dicséret

###1. vers

 A pünkösdnek jeles napján 
 Szentlélek Isten küldeték, 
 Erősíteni szívüket 
 Az apostoloknak.###2. vers

 Melyet Krisztus ígért vala 
 Akkor a tanítványoknak, 
 Mennyországba mikor méne
 Mindenek láttára.###3. vers

 Tüzes nyelveknek szólása, 
 Úgy mint szeleknek zúgása 
 Leszálla az ő fejükre 
 Nagy hirtelenséggel.###4. vers

 Megtelvén ők Szentlélekkel, 
 Kezdének szólni nyelveken, 
 Mint őnékik a Szentlélek 
 Ad vala szólani.###5. vers

 Örüljünk azért őneki, 
 Mondván szép ékes éneket, 
 Felmagasztalván ő nevét 
 Örökkön örökké.###6. vers

 Dicsértessél Atya Isten, 
 És megváltó Fiú Isten, 
 Szentlélekkel egyetemben, 
 Mindörökké, Ámen.
<hr />##375. Dicséret

###1. vers

 Jézus, az ígéretet 
 Ím bételjesítetted, 
 Bátorító Lelkedet 
 Mihozzánk elküldötted, 
 Aki által híveid 
 Elnyerik érdemeid.###2. vers

 Ama megfeszíttetett 
 Test az égbe vitetett, 
 És helyette küldetett 
 E reánk kitöltetett 
 Lélek: örökkévaló 
 Gyámol és vigasztaló.###3. vers

 Isten, aki tűzben jött 
 Mózest elbocsátani, 
 S szélben ment Illés előtt 
 Őtet bátorítani, 
 Most kettős erőben: szent 
 Tűzben s szélben megjelent.###4. vers

 Bátorítja szívüket 
 A Jézus híveinek; 
 Tudományt és nyelveket 
 Oszt kiküldötteinek. 
 Tudatlanból tanítót 
 Tesz, s betegből gyógyítót.###5. vers

 Egy halász, ha prédikál, 
 Fog sok ezer lelkeket, 
 S míg dühösen űzi Pál 
 Az eloszlott híveket, 
 Útban éri leverő 
 Mennyei tüzes erő.###6. vers

 Terjed e tűz az egész 
 Föld színére hirtelen, 
 Fú e szél s hatalmat vész, 
 Ahol akar, szüntelen, 
 Lelkesíti sorsosit, 
 Szentel és világosít.###7. vers

 Add nékünk is, Istenünk, 
 A te áldott Lelkedet, 
 Szent tűz adja érzenünk 
 Éltető kegyelmedet; 
 Adj hitet, szeretetet: 
 Lelki boldog életet.
<hr />##376. Dicséret

###1. vers

 Ó, áldott Szentlélek, ki az ég 
 dicsőségével, :/: 
 Leszállván a földre zúgó szél és tűz 
 jelével 
 A tanítványok gyűlésébe, 
 Úgy munkálkodtál, hogy lelkükbe' 
 Csuda erőkkel töltenek be.###2. vers

 Hatalmas erőddel őket egy 
 szempillantásba:/: 
 Megvilágosítád s hoztad olyan 
 változásba, 
 Hogy az nap, melyen előálltak 
 És a népeknek prédikáltak: 
 Anyaszentegyházat fundáltak.###3. vers

 Jővel mihozzánk is, részeltess 
 ajándékidban, :/:
 Lakozzál mibennünk, mint élő 
 templomaidban!
 Adj hitet, adj jó reménységet, 
 Adj szentid között egyességet, 
 Békességet és idvességet.###4. vers

 Oszlasd el homályos elménknek 
 tudatlanságát, /: 
 Enyhítsd meg elepedt szívünknek 
 szomorúságát; 
 Éreztessed még itt létünkben 
 Az örömöt a mi lelkünkben, 
 Melyet adsz örök életünkben!
<hr />##377. Dicséret

###1. vers

 Szentlélek, végy körül bennünket, 
 Szenteld meg szívünket, :/: 
 Készíts neved imádására, 
 Magasztalására, 
 Hogy téged szívből imádhassunk, 
 Hálákat adhassunk: 
 Hisszük, a mi szánknak szózatja 
 Egeid meghatja.###2. vers

 Szentlélek, imádunk mi téged, 
 Valljuk istenséged. :/: 
 Hisszük, hogy az új ember szíve 
 Saját kezed míve. 
 Te vagy a hitnek mind szerzője, 
 Mind elvégezője, 
 Te gyújtasz szívünkben világot, 
 Forró buzgóságot.###3. vers

 Szakaszd el hát most is szívünket, 
 Minden érzésünket :/: 
 A sok hiábavalóságtól, 
 E csalárd világtól, 
 Hogy az Igének hallgatói, 
 Légyünk megtartói; 
 Mely szívünkben gyökeret verjen, 
 Gyümölcsöt teremjen.
<hr />##378. Dicséret

###1. vers

 Adjunk hálát mindnyájan 
 Az Atya Úr Istennek
 És mondjunk dicséretet 
 Mi teremtő Istenünknek, 
 Ki egybegyűjte most minket, 
 Hogy ünnepet szenteljünk 
 És szent Igéjével éljünk.###2. vers

 Ó kegyes Atya Isten, 
 Te vagy Úr mindenekben, 
 Ki megjelentéd magad 
 Szent igédben itt e földön, 
 És sok csudatételidben, 
 A te áldott Fiadban, 
 Mi kegyes Idvezítőnkben.###3. vers

 Légy kegyelmes minékünk 
 A te áldott Fiadért, 
 Az Úr Jézus Krisztusért, 
 Mi szentséges Megváltónkért, 
 És ne állj bosszút mirajtunk 
 A nagy hitetlenségért, 
 Fertelmes sok bűneinkért!###4. vers

 Világosíts meg minket 
 A Szentlélek Istennel, 
 Hogy szépen tündököljék 
 Bennünk az evangyéliom, 
 És erősíts meg, Úr Isten, 
 A te áldott Igéddel 
 Minden tévelygések ellen!###5. vers

 Te igazgasd elméjét 
 És minden tanúságát, 
 Vezéreld útát, nyelvét 
 A mi lelkipásztorinknak, 
 És oktassad elméjüket 
 A te szent beszédedet 
 Figyelmesen hallgatóknak.###6. vers

 Tarts meg minden időben
 Minket az igaz hitben, 
 És igaz értelmében 
 A szent evangyéliomnak; 
 Légyen foganatos köztünk 
 A te kegyes beszéded, 
 És minden jóra intésed.###7. vers

 Hogy sok népek tehozzád
 Megtérjenek bűnükből 
 És téged szolgáljanak 
 Az ő szívükből-lelkükből; 
 Hogy mindenek imádjanak 
 S csak téged tiszteljenek, 
 Hogy örökké élhessenek.
<hr />##379. Dicséret

###1. vers

 Emlékezzél, Úr Isten, híveidről, 
 Lelki-testi sokféle szükséginkről, 
 Viselj gondot irgalmasságodból 
 Különösen te szentegyházadról.###2. vers

 Adjad nékünk a kenyeret éltünkben, 
 Amely táplál és erősít hitünkben, 
 Nevekedést ád reménységünkben 
 És megszentel lelkünkben-testünkben.###3. vers

 Ne hagyj minket, Úr Isten, 
 szomjúhoznunk, 
 Az élő víz adassék most minékünk,
 Mely víz után soha nem szomjúzunk, 
 Mert tebenned örökké vigadunk.###4. vers

 Akik hallják, Úr Isten, beszédedet, 
 Ebből értik irántuk jó kedvedet, 
 Szent Fiadért kegyelmességedet, 
 Hogy közlöd vélünk örökségedet.###5. vers

 Adjad nékünk most is te Szentlelkedet, 
 Ne hallgassuk hiába szent Igédet,
 Sőt a szerint féljük szent nevedet, 
 Magasztaljuk mindég Felségedet.###6. vers

 Dicsértessék már az Atya Úr Isten; 
 Ő szent Igéje, a Fiú Úr Isten; 
 Egyetemben Szentlélek Úr Isten: 
 Szentháromság egy örök Úr Isten!
<hr />##380. Dicséret

###1. vers

 Semmit ne bánkódjál, Krisztus szent 
 serege, 
 Mert nem árthat néked senki gyűlölsége, 
 Noha e világnak rajtad dühössége, 
 De nem hágy szégyenben Krisztus ő 
 Felsége.###2. vers

 Királyi nemzet vagy, noha te kicsiny 
 vagy, 
 Az Atya Istennél bizony te kedves vagy; 
 Ő szent Fia által már te is fia vagy, 
 Minden dicsőségben, higgyed, hogy 
 részes vagy.###3. vers

 Hogyha te igazán a Krisztusban bízol, 
 Higgyed, hogy lélekben Istennél 
 gyarapszol, Ha Krisztus véréből igaz 
 hittel iszol: Higgyed, hogy örökké meg 
 nem szomjúhozol.###4. vers

 Akármint halásszon az ördög utánad, 
 Az ő tagjaiban dühösködjék rajtad, 
 Mind tőrrel, fegyverrel siessen utánad, 
 Ha Krisztusban bízol, higgyed, az sem 
 árthat.###5. vers

 Rajtad semmit sem fog a pogány 
 ellenség, 
 Noha nehéz néked a rettenetesség; 
 Bátor koncra hányjon a hitlen ellenség: 
 Feltámaszt a Krisztus, néked nagy 
 reménység.###6. vers

 Oltalmazza Krisztus az ő szent egyházát, 
 Miként a jó pásztor saját juhocskáját; 
 Valaki hallgatja a Krisztus mondását, 
 Viseli mindenkor szorgalmatos gondját.###7. vers

 Siess most mihozzánk, Krisztus, segélj 
 minket, 
 A te szent igéddel neveljed hitünket 
 És te Szentlelkeddel bírjad életünket, 
 Hogy minden dolgunkban dicsérhessünk 
 téged.###8. vers

 Igaz fogadásod és minden beszéded, 
 Nyilván vagyon immár minden 
 dicsőséged; 
 Ne hagyd elpusztulni e kicsiny sereget, 
 Melyért a keresztfán vallál nagy 
 gyötrelmet!###9. vers

 Ne nézzed Úr Isten, e világ vakságát, 
 Te nagy jóvoltodról háládatlanságát, 
 A te igéd ellen ily nagy káromlását: 
 Nézzed a Krisztusnak ártatlan halálát.###10. vers

 Vedd el már mirólunk a sok ellenséget, 
 Vedd ki miközülünk a sok gyűlölséget; 
 Essenek szégyenbe minden ellenségink, 
 Kik dicsőségedet tagadják s nevetik.###11. vers

 Senkiben nem bízik az anyaszentegyház, 
 Hanem csak tebenned, ki minket 
 oltalmazsz, 
 És igazságoddal mindenkoron táplálsz, 
 Te szent sebeiddel minket 
 megvigasztalsz.###12. vers

 Hálát adunk néked, mennybéli nagy 
 Isten, 
 Ki vagy egy szentségben és három 
 személyben. 
 Ne hagyj elrettennünk keserűségünkben, 
 Halálunk óráján ne essünk kétségben!
<hr />##381. Dicséret

###1. vers

 Jézus Krisztus, mi kegyelmes 
 Hadnagyunk, 
 Könyörgéssel te elődbe járulunk, 
 Kik e siralomnak völgyén nyomorgunk: 
 Te légy nékünk segítségünk, oltalmunk.###2. vers

 Elmerültünk a sok nyomorúságban, 
 Éjjel-nappal vagyunk szomorúságban, 
 Számtalan sokféle sanyarúságban, 
 Az ellenségnek vagyunk ő torkában.###3. vers

 Reád hagyjuk anyaszentegyházunkat, 
 Hisszük, hogy jól látod nyavalyáinkat; 
 Elmerülni ne hagyd kicsiny hajódat, 
 Parancsolj és csendesítsd a habokat.###4. vers

 Ébredj Uram, mert immár elmerülünk, 
 Veszedelmes habokban elsüllyedünk; 
 Szükségünkben tehozzád esedezünk: 
 Jézus Krisztus, hallgass meg, téged 
 kérünk!###5. vers

 Kérünk Uram, maradj velünk szálláson, 
 Járj mivelünk, népeiddel egy úton. 
 Látod, immár vagyunk napenyészetkor; 
 Térj mihozzánk, járj mivelünk egy úton.###6. vers

 Védelmezzed a te kicsiny bárkádat! 
 Benned bízik a te küzdő egyházad; 
 Te szent véred érette kiontottad: 
 Elmerülni ne hagyd, ha megváltottad!###7. vers

 Ne hagyj kérünk, egyetlenegy Jézusunk, 
 Jusson te elődbe mi imádságunk 
 És hallgass meg, egyetlenegy Szószólónk, 
 Tekints reánk, hatalmas Közbenjárónk!###8. vers

 Sőt légy erős kőfala te népednek, 
 Szaporítsad számukat híveidnek, 
 Vezéreljed nyelvét hirdetőidnek,
 Kik nevedért gyakran bosszút 
 szenvednek.###9. vers

 Szent az Atya, mindenek megtartója, 
 Szent a Fiú, mindenek megváltója; 
 Ó Szentlélek, hívek bátorítója, 
 Szent, szent, szent a te neved, minden 
 vallja!
<hr />##382. Dicséret

###1. vers

 Hogy panaszolkodik az 
 anyaszentegyház, a Jézusnak jegyese, 
 Melyet megtisztíta az ő bűneiből a 
 Krisztusnak szent vére,
 Aki a szent Páltól az élő Istennek 
 mondatik szent házának, 
 Minden igazságnak fundámentomának
 és erős oszlopának:###2. vers

 Hallgass meg engemet, én Uram, 
 Teremtőm, mindeneknek Istene, 
 Ó, te igazságnak, minden jámborságnak 
 oltalma és őrzője! 
 Én gyenge koromban viselsz vala engem 
 a te áldott méhedben:
 Ne hagyj el immáron vénségem  idején, 
 nagy erőtlenségemben!###3. vers

 Mert ítéletedben, én édes Istenem, lám 
 elhagytál engemet, 
 Szegény árváimmal, kevés  seregemmel 
 megútáltál engemet; 
 Gyászos özvegységre és nyomorúságra 
 juttatád én ügyemet: 
 Martalékra vetéd a hitetlen népnek  én 
 nyomorult fejemet.###4. vers

 Az ennen szolgáim, kiket felneveltem, 
 uralkodnak én rajtam, 
 Az én koronámat és öltözetemet 
 lefosztották én rólam; 
 Mégis én annyira ezeket nem bánom, 
 mint az én árváimat: 
 Szörnyű nagy vakságra, kárhozat útjára 
 tőlem elszakadtakat.###5. vers

 Megfelel az Isten szent Ézsaiásnál az 
 anyaszentegyháznak, 
 És így vigasztalja szomorú szívüket 
 nyomorult árváinak: 
 Noha egy kevéssé, egy szempillantásban 
 tégedet elhagytalak, 
 Ismét hozzám veszlek, 
 irgalmasságomból téged megszabadítlak.###6. vers

 És ha képes volna, hogy az édes  anya 
 elfelejtse magzatját, 
 Nem akarok mégsem én elfelejtkezni 
 mind örökké terólad; 
 Az én tenyeremre írtalak fel téged: 
 megemlékezem rólad, 
 A te oltalmadra erős gondom lészen, 
 mely örökké megmarad.###7. vers

 Krisztus Urunk mondja 
 evangyéliomban, mely nagy gondja van 
 reánk A nagy Úr Istennek, hogy még 
 hajaink is tőle megszámláltatvák; 
 Azért keresztyének, illik hálát adnunk és 
 az Istent dicsérnünk,
 A mi szíveinknek nagy-szép ajándékit 
 előtte bemutatnunk.###8. vers

 Dicsértessél azért, mennyei Úr Isten, ily 
 nagy kegyes voltodért; 
 Vigasztalj meg minket a te szent Fiadért, 
 az Úr Jézus Krisztusért;
 Bátoríts meg minket nyomorúságinkban 
 a te áldott igéddel, Hogy énekelhessünk 
 a te szent nevednek örökké új énekkel.
<hr />##383. Dicséret

###1. vers

 Könyörgünk néked, ó Isten Fia, 
 Nyomorultak bizonyos oltalma,
 Ki uralkodol a mennyországba': 
 Tekints reánk, Krisztus Jézus, 
 megnyomorodtakra!###2. vers

 Szertelen ront minket a pogányság,
 Mert övé már minden hatalmasság; 
 Vagyunk immár sokaknak csak csúfság: 
 Légy minékünk, Krisztus Jézus, 
 mindenben bátorság!###3. vers

 Istállókat sok szent templomidba 
 Csináltanak te bosszúságodra, 
 Melyben készek minden gonoszságra: 
 Tekints reánk szent Atyáddal, 
 megnyomorodtakra!###4. vers

 Oltalmazzad keresztyén népedet, 
 Rontsad meg már a pogány népeket, 
 Kik foglalnak bűnben sok időket: 
 Tiltsd meg immár, Krisztus Jézus, 
 szertelenségüket!###5. vers

 Légy minékünk kegyelmes királyunk; 
 Ne bírassék pogánytól országunk, 
 Se ne nézzed a mi bűnös voltunk: 
 Szent Atyáddal, Jézus Krisztus, 
 emlékezzél rólunk!###6. vers

 Te híveid, tehozzád kiáltunk, 
 Igaz hittel hozzád folyamodunk; 
 Pogányságban élni nem akarunk: 
 Mennyországban uralkodást 
 te általad várunk!###7. vers

 Vígasságos időket adj érni 
 Szolgáidnak, kik tudnak tisztelni, 
 Szent Atyádnak mondásiban járni: 
 Bátorságot adj ő nékik 
 ellenséget győzni!###8. vers

 Segedelem te tőled adassék, 
 Hogy dicsérjen tégedet a község; 
 Hozzád illik a bizony Istenség, 
 És te néked esedezik egész 
 keresztyénség.###9. vers

 Te népednek légy oltalmazója, 
 Téged kérünk, Istennek szent Fia! 
 Énekeljünk néked vígasságban, 
 Szent Atyáddal, Szentlélekkel ki vagy 
 mennyországban!
<hr />##384. Dicséret

###1. vers

 Sok ínségünkben hozzád kiáltunk, 
 Felséges Úr Isten, 
 Mert parancsoltad, hogy megkeressünk 
 A mi szükségünkben.###2. vers

 Tudjuk, hogy méltán mi bűneinkért 
 Te megvertél minket, 
 Mert nem tiszteltünk, sőt ingerlettük 
 Te szent Felségedet.###3. vers

 A mi atyáink mi velünk együtt
 Ellened vétkeztek,
 Azért, hogy téged ők nem ismertek, 
 Téged nem tiszteltek.###4. vers

 Reád maradtunk, mert mindenektől 
 Mi elhagyattattunk, 
 Az ellenségtől ostromoltatunk, 
 Naponként rontatunk.###5. vers

 Ígéretedből, te szent Ígédből 
 Téged megismertünk; 
 Szent Fiad által néked könyörgünk: 
 Légy kegyelmes nékünk!###6. vers

 Ne hagyd, tekintsd meg ígéretedet, 
 És a te népedet, 
 Kik tiszta szívből mostan dicsérik 
 A te szent nevedet.###7. vers

 Végy ki immáron e nagy ínségből,
 Pokol köteléből, 
 Hogy te szent neved magasztaltassék 
 Mi nemzetségünktől.###8. vers

 Sok hálát adunk, mint Istenünknek 
 És mi Teremtőnknek, 
 Te Szent Fiadnak és vigasztaló 
 Szentlélek Istennek.
<hr />##385. Dicséret

###1. vers

 Keserves szívvel Magyarországban 
 mondhatjuk magunkról 
 A nagy siralmat, kit 
 Jeremiás régen írt zsidókról:###2. vers

 Emlékezzél meg, hatalmas Isten, 
 nyomorúságinkról; 
 Tekints mi reánk, állj bosszút
 immár mi nagy romlásinkról!###3. vers

 Mert örökségünk tőlünk 
 fordúla pogány nemzetségre, 
 Mi lakó helyünk szálla mi 
 rólunk idegen népekre.###4. vers

 Édes atyánktól immár megváltunk, 
 árvaságra juttunk, 
 Édes anyánkkal mind egyetemben 
 özveggyé maradtunk.###5. vers

 Megszomjúhozván, a mi vizünket
 drága pénzen isszuk; 
 Nagy fáradsággal bégyüjtött fánkat 
 immár áron vesszük.###6. vers

 Sírván mondhatjuk, felséges Isten: 
 vétkei atyáknak, 
 Kik mi közülünk régen kimúltak, 
 mireánk szállának.###7. vers

 Kegyetlen szolgák nagy dühösséggel 
 rajtunk uralkodnak; 
 Nem találhatunk már reménységet 
 szabadulásunknak.###8. vers

 Nagy félelemmel és rettegéssel 
 pusztában bujdosunk: 
 Eledelünket, mi életünket 
 kezünkben hordozzuk.###9. vers

 Tisztes asszonyok tisztaságukban 
 meggyaláztatának, 
 A gyenge szűzek sok városokban 
 szeplőket vallának.###10. vers

 A fejedelmek akasztófára 
 felfüggesztetének, 
 És vén népeknek ő tekintetek nem 
 becsültetének.###11. vers

 Ifjú népekkel és gyermekekkel 
 gonoszúl élének;
 Kegyetlenséget, éktelenséget köztünk 
 mívelének.###12. vers

 A mi szívünknek minden öröme már 
 elfogyatkozék, 
 Gyülekezetünk nagy siralomra fordula s 
 változék.###13. vers

 A mi fejünknek szép ékessége kiesék
 közülünk:
 Jaj mindörökké immár minékünk, mert 
 igen vétkeztünk!###14. vers

 Nagy bánat miatt mi szívünk, lelkünk 
 igen keseredék, 
 És a mi szemünk siralom miatt mind 
 megsetétedék.###15. vers

 Keresztyéneknek lakó helyeik úgy 
 elpusztultanak, 
 Hogy vadak, rókák, hamis tanítók most 
 immár ott laknak.###16. vers

 Te pedig, kegyes, irgalmas Isten, örökké 
 megmaradsz, 
 Te országodban, birodalmadban örökké 
 megállasz.###17. vers

 Miért örökké elfelejtkezel mi rólunk, Úr 
 Isten? 
 Miért hagysz minket sok ideiglen e 
 veszedelemben?###18. vers

 Téríts tehozzád, és mi megtérünk, 
 kegyelmes Úr Isten! 
 Újítsd meg immár mi napjainkat, mint 
 régi időben.
<hr />##386. Dicséret

###1. vers

 Emlékezzél, mi történék, 
 Uram, mirajtunk, 
 És tekintsd meg, mely nagy 
 szidalomban mi vagyunk, 
 Mert bűnünkért, Uram,
 tőled ostoroztatunk, 
 Azért szükség éjjel-nappal 
 hozzád kiáltnunk.###2. vers

 Örökségünk, édes hazánk
 másra fordúla, 
 Mi házunk és jószágunk 
 idegenre szálla;
 Ügyünk juta már minékünk
 nagy árvaságra: 
 Mert Istennek nem akaránk
 térni útjára.###3. vers

 Hitetlen nép közt keressük 
 mi kenyerünket: 
 Mert földünkben nem segéljük 
 a szegényeket. 
 Nyomorultakról elfordítjuk szemeinket: 
 Ezért Isten vete reánk 
 haragvó szemet.###4. vers

 Atyáink is vétkeztenek,
 de már meghaltak, 
 Mi is követői voltunk álnokságiknak; 
 Ím így vásott meg beléje 
 foguk fiaknak: 
 Mert ellene járunk Isten akaratjának.###5. vers

 Közöttünk kik szolgák voltak,
 most uralkodnak, 
 Gazdák lévén, mert Istennek 
 mi sem szolgálánk; 
 Minden Isten-tiszteletet már 
 megútálánk: 
 Azért nincsen, aki által 
 megszabadulnánk.###6. vers

 Ím csak markunkban viseljük
 a mi lelkünket,
 Nagy keserűséggel esszük mi 
 kenyerünket,
 Félelem és sok rettegés 
 megemészt minket: 
 Fegyver elöl kietlenbe
 mentjük fejünket.###7. vers

 Nagy haragja vagyon rajtunk 
 az Úr Istennek: 
 Természeti ellen élünk szent Igéjének és 
 ellene járunk 
 minden ő szerzésének: 
 Ezzel adunk okot minden büntetésének.###8. vers

 Bizodalmunk vagyon benned,
 felséges Isten, 
 Mert megmaradsz mind 
 örökké ígéretedben; 
 Ha gyötrődünk bűnünk 
 szerint a mi 
 Azért nem hagysz elszakadnunk tőled 
 lelkünkben.
 testünkben: ###9. vers

 Vedd el rólunk, kérünk téged,
 nagy haragodat 
 És újítsd meg már minékünk 
 a mi napunkat; 
 Kegyelmes Úr Isten, tartsd 
 meg mi házainkat!
 Dicsérhessünk mind örökké, 
 mint szent Atyánkat!
<hr />##387. Dicséret

###1. vers

 Úr Isten, légy most mivelünk, 
 Mert sokan támadtanak ellenünk, 
 Nincsen kihez a mi fejünket 
 Szűkségünkben hajtanunk.###2. vers

 Reménységünk, bizodalmunk, 
 Mindenkor te voltál mi oltalmunk: 
 Azért most is te Felségednek Bátorsággal 
 könyörgünk.###3. vers

 A te szent Fiadért kérünk: 
 Légy nékünk paizsunk és oltalmunk, 
 Félelmünkben szárnyaid alatt 
 Megmaradni hogy tudjunk.###4. vers

 Meggyűlölt az Isten minket, 
 Azt mondják: nem szeretsz, Uram, 
 minket, 
 Bűneinkért nagy haragodból 
 Akarsz verni most minket.###5. vers

 Ezt mi mind megérdemeljük, 
 Vétkünket ha mind előszámoljuk; 
 A bűn ellen nagy haragodat 
 Akarod, hogy ismerjük.###6. vers

 Könyörülj immár mirajtunk, 
 Lelkünkben kik reád támaszkodunk,
 Szabadíts meg: ellenséginknek 
 Kezébe hogy ne jussunk!###7. vers

 Nagy hatalmadat hirdetjük, 
 Ezért jóvoltodat dicsőitjük, 
 Szent nevedet mindenek előtt 
 Nagy felszóval dicsérjük.###8. vers

 Kíméletlen sokszor vertél, 
 De hamar ismétlen hozzánk tértél, 
 Hogy lelkünkben inkább tisztuljunk: 
 Tűzbe azért vetettél.###9. vers

 Örökké, lám, el nem hagytál, 
 A te Szentlelkeddel vigasztaltál;
 Most se hagyj el, kegyelmes Atyánk, 
 Ha fiaddá fogadtál.###10. vers

 Mikoron megmenekedünk,
 Melyet már bizonnyal mi reménylünk, 
 Dicséretet és nagy hál'adást 
 Mi tenéked éneklünk.
<hr />##388. Dicséret

###1. vers

 Hallgasd meg, Jézus Krisztus, 
 Te megszomorodott :/: 
 S igen megkeseredett 
 Szegény juhaidat, 
 Hallgasd meg kegyelmesen 
 A te szent egyházadat, 
 Mely megnyomorodott.###2. vers

 Ne hagyd, édes Jézusunk, 
 Nyomorult népedet, :/: 
 Szent véreddel megváltott 
 Kicsiny seregedet; 
 Ne hagyjad elpusztulni 
 A te örökségedet: 
 A keresztyénséget.###3. vers

 Kit a Sátán sokképen
 Most megkörnyékezett, :/:
 Sok fertelmes bűnökkel, 
 És igen kísértget; 
 Sok sanyarúságokkal 
 És méreggel keserget, 
 Szidalommal illet.###4. vers

 Siess, láss azért hozzánk, 
 Kegyelmes Istenünk, :/: 
 El ne vess színed elől, 
 Szerelmes jegyesünk! 
 Ne hagyj el minket és ne 
 Feledkezzél el rólunk: 
 Messze ne menj tőlünk!###5. vers

 Maradj meg, Uram, vélünk, 
 Mert beestvéledik :/: 
 És immáron a nap is 
 Majdan elnyugoszik; 
 Nagy homály és setétség 
 Ígyen majd következik: 
 A bűn sokasodik.###6. vers

 Számtalan sok gonoszság 
 Közöttünk megbővült, :/: 
 A te szent szereteted 
 Igen meghidegült, 
 És minden rendbéli nép 
 Tőled elidegenült: 
 A bűnben elmerült.###7. vers

 Hallgass meg azért minket 
 És ments meg ezektől: :/: 
 A pokolbéli ördög 
 Nagy dühösségétől, 
 Minden tévelygésektől, 
 Oktalan, hamis hittől, 
 Kétségbeeséstől.###8. vers

 El ne távozzék tőlünk 
 A Szentlélek Isten, :/: 
 Légyen ő gyámolítónk
 A mi életünkben; 
 Tartsa meg szent Igédnek 
 Szerelmét mi szívünkben: 
 Hogy legyünk kedvében.###9. vers

 Úgy szintén vezéreljen 
 Minket igazságban, :/: 
 Tartson meg szent nevednek 
 Erős vallásában,
 És vigasztaljon minket 
 Minden háborúságban 
 És nyomorúságban.###10. vers

 Hogy dicséretet mondjunk 
 A te szent Atyádnak, :/: 
 Ővéle egyetemben 
 Néked, mi Urunknak; 
 Mindörökkön örökké 
 A Szentlélek Istennek, 
 Mi megszentelőnknek.
<hr />##389. Dicséret

###1. vers

 Jővel, légy vélünk, Úr Isten, 
 Segíts meg minket ügyünkben;
 Adj erőt az ellenségen, 
 Mely reánk tör mind szüntelen, 
 Háborgat minket hitünkben.###2. vers

 Bízik ő sokaságában, 
 Fegyverében, jó lovában, 
 Elhitte már ő magában, 
 Hogy nincsen már e világban, 
 Ki megrontsa hatalmában.###3. vers

 Bátran kergeti népedet,
 Ostorozza híveidet, 
 Pusztítja örökségedet, 
 Ostromolja seregedet, 
 Nem féli büntetésedet.###4. vers

 Azért tenéked könyörgünk: 
 Támadj fel most mi mellettünk, 
 Emeld fel zászlódat köztünk, 
 Viadalmunkban légy velünk: 
 Biztass, hogy meg ne rettenjünk.###5. vers

 Bátorítsad mi szívünket,
 Igazgassad fegyverünket, 
 Tőlünk el ne vedd eszünket, 
 Egyengessed seregünket: 
 Rettentsd meg ellenségünket.###6. vers

 Nékünk nincs annyi hatalmunk, 
 Hogy ő ellene állhassunk; 
 Te légy azért mi oltalmunk, 
 Fegyverük ellen paizsunk, 
 Erősségünk, diadalmunk.###7. vers

 Nem sokaság a mi erőnk: 
 Egyedül te vagy reményünk! 
 Noha sokan nem lehetünk, 
 Ha te velünk vagy, nem félünk: 
 Sokat kevesen megverünk.###8. vers

 Gyakorta kevés nép által 
 Nagy hadakat levágatál, 
 Erőseket letapodtál, 
 Kevélyeknek torkán jártál, 
 Kegyetleneket rontottál.###9. vers

 Ők vívnak uralkodásért, 
 Prédáért, ragadományért; 
 Mi hitünkért, szent nevedért, 
 Özvegyekért és árvákért, 
 Megromlott édes hazánkért.###10. vers

 Ne mondják azt mi felőlünk, 
 Hogy nékünk nincsen Istenünk: 
 Mutasd meg erődet bennünk, 
 Viaskodjál együtt velünk, 
 Magasztald fel kezed köztünk!###11. vers

 Hogy mindenek, kik ezt hallják, 
 Győzedelmedet csudálják, 
 Jóvoltodat magasztalják, 
 Hatalmasságodat áldják,
 Erődet meg ne útálják.###12. vers

 Mi is innen visszatérvén, 
 Jó szerencsénken örülvén 
 Adunk hálát, felemelvén 
 Szemeinket, és dicsérvén 
 Téged mind örökké, Ámen.
<hr />##390. Dicséret

###1. vers

 Erős vár a mi Istenünk,
 Jó fegyverünk és pajzsunk, :/: 
 Ha ő velünk, ki ellenünk? 
 Az Úr a mi oltalmunk. 
 Az ős ellenség Most is üldöz még, 
 Nagy a serege, Csalárdság fegyvere, 
 Nincs ilyen több a földön.###2. vers

 Erőnk magában mit sem ér, 
 Mi csakhamar elesnénk; :/: 
 De küzd értünk a hős vezér, 
 Kit Isten rendelt mellénk. 
 Kérdezed: ki az? Jézus Krisztus az,
 Isten szent Fia, Az ég és föld Ura, 
 Ő a mi diadalmunk.###3. vers

 E világ minden ördöge 
 Ha elnyelni akarna, :/: 
 Minket meg nem rémítene, 
 Mirajtunk nincs hatalma. 
 E világ ura Gyúljon bosszúra: 
 Nincs ereje már, Reá ítélet vár: 
 Az Ige porba dönti.###4. vers

 Az ige kőszálként megáll,
 Megszégyenül, ki bántja; :/:
 Velünk az Úr táborba száll, 
 Szent Lelkét ránk bocsátja. 
 Kincset, életet, Hitvest, gyermeket 
 Mind elvehetik, Mit ér ez ő nekik? 
 Miénk a menny örökre.
<hr />##391. Dicséret

###1. vers

 Vedd el, Úr Isten, rólunk haragodat, 
 És a te kemény, véres ostorodat; 
 Nagy bűneinkért mireánk ne ontsad 
 Bosszúállásodat.###2. vers

 Ha bűnünk szerint kezdünk mi fizetni, 
 Ítéletedet nem állhatja senki, 
 Mint e világnak első veszedelmi 
 Nékünk megjelenti.###3. vers

 Mire mireánk gerjedez haragod, 
 Ó, mi szent Atyánk, rajtunk nagy 
 csapásod? 
 Kik nem különbek vagyunk, mint 
 árnyékok, 
 Rothadandó porok. ###4. vers

 Megfertőztettünk atyáink vétkével 
 És gyarló lelkünk-testünk sok sebével; 
 Mi romlásunkat, nagy veszedelmünket 
 Nézd kegyelmes szemmel.###5. vers

 Adjad minékünk a te Szentlelkedet: 
 Ismerhessük meg mi Közbenjárónkat, 
 Mert megismertük mi gonoszságinkat: 
 Vedd el haragodat.###6. vers

 Ne hagyd elveszni ilyen nagy munkáját, 
 Ne hagyd hiába az ő szent halálát, 
 A mi Urunknak keserves nagy kínját, 
 Az ő áldozatját.###7. vers

 Végye el rólunk a mi bűneinket, 
 És mosogassa vérével vétkünket 
 Ő, ki Atyjával és a Szentlélekkel 
 Bizony örök Isten. 
<hr />##392. Dicséret

###1. vers

 Az egyháznak a Jézus a fundámentoma, 
 A szent Igére épült fel lelki temploma. 
 Leszállt a mennyből hívni és eljegyezni 
 őt, 
 Megváltva drága vérén a váltságban 
 hívőt.###2. vers

 Kihívott minden népből egy lelki népet 
 itt, 
 Kit egy Úr, egy keresztség és egy hit 
 egyesít. 
 Csak egy nevet magasztal, csak egy cél 
 vonja őt, 
 És egy terített asztal ád néki új erőt.###3. vers

 A világ fejedelme feltámad ellene, 
 Vagy hamis tudománytól gyaláztatik 
 neve, 
 S míg egykor felderül majd az Úrnak 
 hajnala, 
 Csak virrasztói kérdik: „Meddig az 
 éjszaka?”###4. vers

 Sok bajban, küzdelemben meghajszolt, 
 megvetett, 
 De szent megújulásért És békéért eped, 
 Míg látomása egykor Dicsőn beteljesül 
 S a győzedelmes egyház Urával egyesül.###5. vers

 A három-egy Istennel már itt a földön 
 egy, 
 S az üdvözült sereggel egy nép és egy 
 sereg.
 Ó, mily áldott reménység: ha itt időnk 
 lejár, 
 Te boldog szenteiddel fenn Nálad béke 
 vár!
<hr />##393. Dicséret

###1. vers

 Ne csüggedj el, kicsiny sereg, 
 Ha rád zúdul vad ellened, 
 Hogy végképp összetörjön; :/: 
 Bár elpusztításodra tör, 
 Gond, kételkedés mit gyötör? 
 Nem lesz ez így örökkön! 
 Bízzál: ügyed az Istené, :/: 
 Népét ő el nem ejtené: 
 Ő áll majd bosszút érted; 
 Ő állít Gedeont melléd, 
 Általa harcodban megvéd,
 Szent igéjét és téged.###2. vers

 Él az Úr, áll ígérete: 
 Ördög s világ minden csele 
 Megszégyenül mirajtunk! :/: 
 Vélünk az Úr, mi ővele, 
 Végtelen az ő ereje: 
 Győzelmet kell aratnunk. 
 Krisztusunk, segélj, el ne hagyj, :/: 
 Pártfogónk végig te maradj:
 Oltalmazz neved által, 
 Hogy, mint hű nyájad, teneked 
 Zenghessünk dicséreteket 
 Víg, boldog hál'adással!
<hr />##394. Dicséret

###1. vers

 Térj magadhoz, drága Sion, 
 Van még néked Istened, :/: 
 Ki atyádként felkaroljon, 
 Szívét ossza meg veled!
 Azt bünteti, kit szeret, 
 Máskép ő nem is tehet: 
 Sion, ezt hát jól gondold meg, 
 Szabj határt bús gyötrelmednek.###2. vers

 Hullámok ha rémítenek 
 Mérhetetlen víz felett, :/: 
 S a habok közt szíved remeg, 
 Hogy sírod is ott leled; 
 Ha aludni látod őt, 
 Ki reményed és erőd: 
 Sion, soha ne feledd el:
 Ő megvívhat tengerekkel!###3. vers

 Bár hegy, halmok rengenének, 
 Miket égi kéz emelt, :/: 
 S indulása a nagy égnek 
 Végromlásra adna jelt: 
 Ezt látva is el ne hidd, 
 Hogy ez a perc elveszít; 
 Sion, addig meg nem dőlhetsz, 
 Míg oltalmad Istentől lesz!###4. vers

 Bár könnyűid omlanának 
 Gyöngyökül a tengerbe, :/: 
 És elhalván hangja szádnak,
 Csak pihegnél, mint gerle, 
 Bár vér volna bíborod
 S kő megszánná nyomorod: 
 Sion, ne félj a gonosztól, 
 Baj nem ér, míg Benne bízol!###5. vers

 Bár hordozzad zsarnok láncát, 
 Érjen kínos rabhalál, :/: 
 Ha hitedet el nem játszád, 
 Utad égbe nyitva áll. 
 Örvendj mindig és vigadj, 
 Emlékezz, ki népe vagy! 
 Sion, nincs több Isten egynél, 
 Benne hát ne kételkedjél!###6. vers

 Ó, ne csüggedj, ím, az estnek 
 Már leszállnak árnyai, :/: 
 Kihez ajkid oly hőn esdnek, 
 Halld: Atyádnak hangja hí. 
 Ő gyalázat, kín helyett 
 Néked jobbján ad helyet; 
 Sion, a menny lesz te részed, 
 Föld gyötrelmét hát ne nézzed!###7. vers

 Végső áldást mondj hazádra, 
 Mely távolról int feléd, :/: 
 Égi honnak a határa 
 Van már hozzád közelébb. 
 Édes érzés mért fog el, 
 Melytől olvad szív, kebel? 
 Sion, minden máskép lesz ott, 
 El fog tűnni nagy sírásod.###8. vers

 Angyalok, ti fényes lelkek, 
 Zengjetek víg éneket, :/: 
 Mert már biztos révbe tért meg, 
 Kit bús szélvész hányt-vetett! 
 Már meggyőzte a halált, 
 Istenéhez égbe szállt: 
 Sion, onnan számkivetni 
 Nem fog téged soha senki!
<hr />##395. Dicséret

###1. vers

 Isten szívén megpihenve
 Forrjon szívünk egybe hát, :/: 
 Hitünk karja úgy ölelje 
 Édes Megváltónkat át! 
 Ő fejünk, mi néki tagja, 
 Ő a fény, mi színei; 
 Mi cselédek, ő a gazda, 
 Ő miénk, övéi mi.###2. vers

 Szeretetben összeforrva, 
 Egy közös test tagjai, :/: 
 Tudjuk egymásért harcolva, 
 Ha kell, vérünk ontani. 
 Úgy szerette földi nyáját 
 S halt meg értünk jó Urunk; 
 Fájna néki, látva minket, 
 Hogy szeretni nem tudunk.###3. vers

 Nevelj minket egyességre, 
 Mint Atyáddal egy te vagy, :/: 
 Míg eggyé lesz benned végre 
 Minden szív az ég alatt; 
 Míg Szentlelked tiszta fénye 
 Lesz csak fényünk és napunk, 
 S a világ meglátja végre, 
 Hogy tanítványid vagyunk.
<hr />##396. Dicséret

###1. vers

 Ébredj, bizonyságtévő Lélek!
 A várfalakra őrök álljanak, :/: 
 Kik bátran szólnak s harcra készek, 
 Ha éj borul le, vagy ha kél a nap. 
 Hívásuk zengjen messze szerteszét, 
 Az Úrhoz gyűjtve népek seregét!###2. vers

 Ó bárha lángod fellobogna 
 S ébredne föl sok nemzet fényinél,:/: 
 Ó bár sok szolga, sarlót fogva, 
 Aratna, mígnem leborul az éj! 
 Urunk, e roppant, ért vetésre nézz: 
 A munka sok, a munkás oly kevés!###3. vers

 Küldd útra hírnökid csapatját
 És adj erőt onnan felül nekik, :/: 
 Hogy veszni a pogányt se hagyják, 
 És szerteűzzék Sátán seregit. 
 Országod jöjjön el minél elébb, 
 Hirdetve szent neved dicséretét!
<hr />##397. Dicséret

###1. vers

 Ó, Sion, ébredj, töltsd be küldetésed, 
 Mondd a világnak: hajnalod közel! 
 Mert nem hagy az, ki népeket teremtett, 
 Senkit sem éjben, bűnben veszni el. 
 Légy örömmondó békekövet, 
 Hirdesd: a Szabadító elközelgetett!###2. vers

 Lásd: millióknak lelke megkötözve, 
 Rabláncként hordoz sötét bűnöket; 
 Nincs kitől hallja: Megváltónk keresztje 
 Mily gazdag élet kútja lett neked. 
 Légy örömmondó békekövet, 
 Hirdesd: a Szabadító elközelgetett!###3. vers

 Mondd minden népnek: elveszett 
 juháért 
 Mit tett a Pásztor - csuda szerelem -
 Földig hajolt a kárhozott világért 
 S meghalt alant, hogy élhess odafenn. 
 Légy örömmondó, békekövet, 
 Hirdesd: a Szabadító elközelgetett!###4. vers

 Küldj fiaidból, akik nemhiába 
 Élvezik kincsed: hirdessék szavad; 
 Öntsd lelked értük győzelmes imába: 
 Mindent, mit adtál, Krisztus visszaad. 
 Légy örömmondó, békekövet, 
 Hirdesd: a Szabadító elközelgetett!###5. vers

 Ő visszajön, Sion, előbb, mint véled, 
 Felfedi titkát minden szív előtt.
 Egy lélekért se érjen vádja téged, 
 Hogy te miattad nem látta meg Őt. 
 Légy örömmondó, békekövet, 
 Hirdesd: a Szabadító elközelgetett!
<hr />##398. Dicséret

###1. vers

 Úr lesz a Jézus mindenütt, 
 Hol csak a napnak fénye süt, 
 Úr lesz a messze tengerig, 
 Hol a hold nem fogy s nem telik.###2. vers

 Őneki mondjunk bő imát, 
 Díszítsük azzal homlokát, 
 Jó illat légyen szent neve, 
 Minden napon dicsérete.###3. vers

 Országok, népek és nyelvek,
 Ő dicsőségét zengjétek, 
 Gyermekek hangja hirdesse: 
 Áldott a Jézus szent neve!###4. vers

 Ő királysága bő áldás, 
 Ott van a felszabadulás,
 Fáradtak ott megnyugszanak, 
 Ínségesek megáldatnak.###5. vers

 Minden teremtés dicsérje, 
 A Király Krisztust tisztelje;
 Angyali ének zengjen fenn, 
 S mind e föld mondja rá: Ámen.
<hr />##399. Dicséret

###1. vers

 Ímhol vagyok, édes Uram, Istenem, :/: 
 Kész vagyok mindenben néked 
 engednem, 
 Szent nevedért szörnyű halált 
 szenvednem, 
 Csak az igaz hitben ne hagyj tőled 
 elesnem!###2. vers

 Oda megyek, ahova parancsolod, :/: 
 Akár tűzre, akár vízre akarod, 
 Vagy fegyverre, tömlöcre te kívánod: 
 Legyen, Uram Isten, valamint te akarod!###3. vers

 A halálra ímhol viszem fejemet, :/: 
 Nem szánom én kibocsátni lelkemet, 
 A Krisztusért kiontatni véremet: 
 Ezzel megmutatnom az én igaz hitemet.###4. vers

 Én elhagyom már e földi házamat, :/: 
 Nem szánom az én édes magzatimat, 
 Se nem szánom jámbor házas társamat, 
 Én atyámfiait, sok jámbor barátomat.###5. vers

 Semmi nékem itt e földön lakásom; :/: 
 Ha senkitől nem volna is bántásom: 
 Mennyországra vagyon nagy 
 kívánságom, 
 Mert ott vagyon nékem maradandó 
 városom.###6. vers

 Egy keveset most ha én itt tűrendek, :/: 
 A Krisztusért ha valamit szenvedek: 
 Nagy bőséges jutalmat tőle vészek, 
 Örök dicsőségben véle mert együtt 
 lészek.###7. vers

 Erősb leszek mind e széles világnál, :/: 
 Gyorsabb leszek vadaknál, madaraknál, 
 Fényesb leszek én a fényes szép napnál, 
 Drágalátosb lészek minden szép 
 sáraranynál.###8. vers

 Halálból mert megyek örök életre, :/: 
 Kárhozatból az örök idvességre, 
 Gyalázatból az örök dicsőségre, 
 És keserűségből angyali nagy örömre.###9. vers

 Nézz reám én Istenem, szent szemeddel, 
 :/: 
 Hogy tűrhessek mindent nagy 
 békességgel, 
 És lehessek azokhoz szeretettel, 
 Akik háborgatnak, megölnek 
 fegyverükkel.###10. vers

 Én elmegyek Atyámhoz, Istenemhez, :/: 
 Én lelkemnek megváltó Mesteréhez; 
 Mennyországban való örökségemhez, 
 És a vígasztaló Szentlélek Úr Istenhez.###11. vers

 Istennek ez oly nemes ajándéka: :/: 
 Hogy a bűnösöket ő nem útálja, 
 De nagy szeretettel hozzá fogadja, 
 Az ő szent országát Krisztusért nékik 
 adja.###12. vers

 Fordítsd hozzám, szent Atyám, 
 szemeidet,:/: 
 Bocsássad el mennyből te Szentlelkedet, 
 És tartsad meg mindvégig te hívedet, 
 Hogy a világ előtt vallhassalak tégedet.###13. vers

 Én kivallom a te igazságodat, :/: 
 Mindeneknek szent irgalmasságodat; 
 Adjad nekem a te szent malasztodat,
 És bátorítsad meg ilyen szegény 
 szolgádat!###14. vers

 Semmit nem gondolok az én kínommal, 
 :/: 
 Semminémű testem-szakadásával, 
 Nem gondolok nagy szörnyű 
 halálommal, 
 Mert majd együtt lészek megváltó 
 Krisztusommal.###15. vers

 Jöjj el immár, ó én édes orvosom! :/: 
 Jöjj el, megváltó szép Jézus Krisztusom! 
 Jöjj el, megnyugtatóm, édes Megváltóm: 
 Testemet-lelkemet te kezedbe ajánlom!
<hr />##400. Dicséret

###1. vers

 Hagyjátok el, hív keresztyének, 
 Fájdalmát a ti szíveteknek, 
 Senki ne sirassa halottját,
 Mert megnyerte ő boldogságát.###2. vers

 Anyák szűnjenek meg sírástól, 
 Elfelejtkezvén magzatukról,
 Mert nem halál az ő haláluk, 
 De életben megújulásuk.###3. vers

 Ekképpen az elvetett magvak 
 Rothadásukban gyarapodnak, 
 És szépen fejüket vetendők, 
 Végezetül jó gyümölcs termők.###4. vers

 Fogadd be azért a holt testet, 
 Kebeledbe, föld, vegyed őtet, 
 Takargassad az ő tagjait, 
 Mint édes anya magzatait.###5. vers

 Szentléleknek edénye volt ez,
 Az élő Isten képe volt ez, 
 A Krisztus Jézus lakott ebben, 
 Volt Istentől nyert kegyelemben.###6. vers

 Föld, híven tartsd e testet benned,
 Mert mikor Krisztus majd eljövend, 
 Számon kéri ezt akkor tőled, 
 Így lészen bizonnyal, elhigyjed!###7. vers

 Noha ez mostan rothadandó 
 És idővel porrá válandó, 
 De feltámad az Úr szavára, 
 Angyali zengő harsonára.
<hr />##401. Dicséret

###1. vers

 Szívem szerint kívánom 
 Utolsó órámat, :/: 
 Mert nyomorúság, bánat 
 Emészti napomat. 
 Megválni kész vagyok már 
 Várván én jussomat, 
 Melyet Jézus megszerzett, 
 Mint fő jutalmamat.###2. vers

 A bűntől és haláltól 
 Megváltál engemet, :/: 
 Ó Jézus, véred árán 
 Megszerzéd üdvömet. 
 Nem rettent már halálom,
 Sem semmi félelem; 
 Nyugalmamat tebenned, 
 Megváltóm, meglelem.###3. vers

 A kedvére élőnek 
 Keserű a halál, :/: 
 De én várom nyugodtan, 
 Ha jő, készen talál. 
 Jól tudom, fenn a mennyben 
 Lesz dicsőbb életem, 
 Így hát még a halál is
 Csak nyereség nekem.###4. vers

 Ez a világ magához 
 Ám vonja szívemet, :/: 
 Bár ígérjen bőséggel 
 Elmúló kincseket, 
 Nem ejthet tőrbe engem 
 Már semmi földi jó: 
 Megáll az Úr igéje, 
 Más minden elmúló.###5. vers

 Elválni kedvesinktöl 
 Fájdalmas és nehéz, :/: 
 De szívem szent reménnyel 
 A jövendőbe néz. 
 Jézus, én bizodalmam, 
 Hiszem, hogy egy napon 
 Szerettimet a mennyben 
 Újra megláthatom.###6. vers

 El nem bocsátlak többé, 
 Nem hagylak, Jézusom, :/: 
 Te vagy üdvöm, reményem, 
 Én csak benned bízom. 
 Szent karod támogasson 
 A végső harcon át, 
 Hogy elvegyem kezedből 
 Az égi koronát.
<hr />##402. Dicséret

###1. vers

 Ó, örök hatalmú mennyei szent Isten, 
 Minden dolgaimban benned van 
 reményem, 
 Te vagy oltalmam, vígaszom nékem.###2. vers

 Hogyha bánat árja szemeimre zúdul, 
 Szívem fájdalmára balzsamot ád az Úr, 
 S felszárad a könny, a seb begyógyul.###3. vers

 Kínok hogyha gyötrik lelkemet halálra, 
 Sóhajom akkor is Istenemet áldja, 
 Hiszen föltámaszt egy szebb világra.
<hr />##403. Dicséret

###1. vers

 Szomorú a halál a gyarló embernek, 
 Halál követétől mindenek rettegnek, 
 Kiváltképen kik e világban örülnek, 
 Nehéz e világtól megválni ezeknek.###2. vers

 Többet higgy a jégen rajzolt írásoknak, 
 Mint a csalárd világ sok biztatásának, 
 Szép szín alatt közli kis részét javának, 
 De semmit sem hihetsz állandóságának.###3. vers

 Romlandó az élet s csak veszendő hívság, 
 Hamar elenyészik, mint a gyenge virág, 
 Minden ékessége csak nagy sanyarúság: 
 Helyette vár reád a fényes mennyország.###4. vers

 Azért, gyarló világ, már maradj 
 magadnak, 
 Ám tartsd barátidnak, kik benned 
 vigadnak, 
 Tovább követője nem leszek utadnak, 
 Nem leszek bús rabja mulandó 
 javadnak.###5. vers

 Tudom, kinek hittem és kinek 
 szolgáltam, 
 Kit szeretett lelkem, kihez folyamodtam, 
 Kit hívtam Uramnak, ki mellett 
 harcoltam, 
 Azért hűségemnek jutalmát találtam.###6. vers

 Elértem hitemnek egyetlenegy célját, 
 Vitézkedésemnek reménylett pálmáját, 
 Az örök életnek drága koronáját, 
 Hogy abban tiszteljem a mennyek 
 királyát.###7. vers

 Ó édes Megváltóm, ne nézd bűneimet, 
 Sok ellened való cselekedetimet, 
 Idvességem árát: tekintsd érdemedet, 
 Jővel Jézus Krisztus, vedd hozzád 
 lelkemet!###8. vers

 Igazságod szerint ne ítélj meg engem, 
 Mert semmi kegyelmet nem talál 
 érdemem, 
 Nem lehet kívüled soha idvességem: 
 Jővel, Jézus Krisztus, édes 
 reménységem!###9. vers

 Elvégeztem immár pályafutásomat, 
 E világon való zarándoklásomat, 
 Megtartottam hitem s igaz vallásomat: 
 Jővel, Jézus Krisztus, add meg 
 koronámat!
<hr />##404. Dicséret

###1. vers

 Jaj, mely hamar múlik világ dicsősége, 
 Hirtelen változik minden ékessége, 
 Távozik szépsége!###2. vers

 Mint a füst és árnyék, csak olyan életed, 
 Hirtelen elmúlik, észre sem veheted, 
 Mint lesz enyészeted.###3. vers

 Mint a szép virágok tavasszal újulnak, 
 Ékes nyílásukkal fénylenek, vidulnak, 
 De hamar elmúlnak:###4. vers

 Ifjak rettegjetek, vének megtérjetek: 
 Ím rajtatok a sor, azért készüljetek, 
 Mert el kell mennetek.###5. vers

 Ez úttól kincs, jószág senkit meg nem 
 menthet, 
 Egyedüli mentség csak Jézusod lehet, 
 Ki velünk jót tehet.###6. vers

 Ő a testi halált életre fordítja, 
 A hívő léleknek szennyét letisztítja, 
 Végre boldogítja.###7. vers

 Mi is végóránkon hogy erre juthassunk, 
 Tiszta kegyességet Istenhez mutassunk: 
 Így lesz boldog sorsunk.###8. vers

 Ki-ki életében azért elkészítse 
 Testét a férgeknek, lelkét az Istennek 
 Örök dicsőségre.
<hr />##405. Dicséret

###1. vers

 Minden ember csak halandó, 
 Minden test, mint fű, virág; :/: 
 Itt ami van, mind romlandó, 
 És elmúlik e világ. 
 Porrá kell e testnek lenni, 
 Hogyha el akarja venni 
 Az örök dicsőséget, 
 Melyet Isten készített.###2. vers

 Azért e testi életem, 
 Ha jön a sír éjjele, :/: 
 Bátran s örömmel leteszem, 
 Semmit sem vesztek vele; 
 Mert a Krisztus drága vére 
 Utat nyit egy dicsőbb létre; 
 A halálban biztatóm 
 Jézus, az én Megváltóm.###3. vers

 Ki szakaszthat el őtőle? 
 Enyém ő, s övé vagyok. :/: 
 Tudom, el nem vet előle, 
 Ígéreti mert nagyok; 
 Sőt felvisz engem az égbe, 
 Dicsőültek seregébe, 
 Hol az Istent meglátom 
 És mindörökké áldom.###4. vers

 Ott van öröm s örök pálma, 
 Hol sok ezren az égben, :/: 
 Isten trónja előtt állva 
 Tündöklő fényességben, 
 A dicső szent angyalokkal, 
 Minden megboldogultakkal 
 A Jézust magasztalják, 
 Megtartójuknak vallják.###5. vers

 Nagy keresztet kik hordoznak 
 S harcolják a hit harcát, :/: 
 Győzelemben vigadoznak 
 S zengnek ott halléluját. 
 Ott öröm s dicső korona 
 Én fejemet körülfonja; 
 Ott élem az életet, 
 Melynek vége nem lehet.
<hr />##406. Dicséret

###1. vers

 Én Istenem, benned bízom, 
 Segélj, ne hagyj tántorodnom! 
 Lelkem, testem, minden tagom 
 Reád bízom: 
 Vezess, mert rád támaszkodom.###2. vers

 Nem tudom, itt meddig élek, 
 Tudom, éltem végeztetik. 
 Valamikor néked tetszik, 
 Hozzád mégyek, 
 Akaratodnak engedek.###3. vers

 Minden órában kész lelkem, 
 Hogy veled legyek, Istenem. 
 Nem választok időt, órát, 
 Hozzád jutást, 
 Mikor akarod, rajtad áll.###4. vers

 Testemnek minden tagjait 
 És a hajamnak szálait 
 Tudod, Uram, mert fejemről 
 Még csak egy szál 
 Kedved nélkül alá nem száll.###5. vers

 Itt csak bánat, keserűség, 
 Vagyon fájdalom, betegség;
 Életünk többnyire ínség, 
 Kedvetlenség: 
 Még erőnk is erőtlenség.###6. vers

 Nincs orvosság halál ellen 
 Patikában vagy más helyen, 
 Széles mezőn, drága kertben 
 Oly fű nincsen, 
 Haláltól amely megmentsen.###7. vers

 Te azért, ó én Istenem, 
 Add énnékem ezt értenem, 
 Hogy nyomorult mi életünk, 
 Meg kell halnunk,
 E világból ki kell múlnunk.###8. vers

 A halálban biztatásom
 Nékem egyedül Jézusom, 
 Ki énérettem szenvedett, 
 Megfizetett: 
 Szent Atyjának eleget tett.###9. vers

 Azért, mikor én Istenem 
 Akarod, vedd hozzád lelkem, 
 Hogy veled örökké éljek, 
 Reád nézzek, 
 Az angyalokkal örvendjek.
<hr />##407. Dicséret

###1. vers

 Itt nincs igazi boldogság,
 Ez az élet csak fényes fogság; 
 Nincsen valóságos nyugodalom, 
 Míg be nem fedez a sírhalom.###2. vers

 E világnak kedvessége 
 Tartatlan és keserű vége; 
 A szenvedések és változások 
 Uralkodnak, s itt van lakások.###3. vers

 Csak a sírban van csendesség, 
 Ott van a legnagyobb egyesség; 
 Ott az úr és szolga megegyeznek, 
 Mint csak por, föld: nem különböznek.###4. vers

 Jézus porunkat felkölti, 
 Mikor nyugvását itt kitölti; 
 Lelkünkkel is újra egyesíti 
 És idvességben részesíti.
<hr />##408. Dicséret

###1. vers

 Seregeknek szent Istene, 
 Mennynek, földnek teremtője, 
 Jővel jővel, én Krisztusom, 
 Ne hagyj utolsó órámon!###2. vers

 Végy be, kérlek, kegyelmedbe,
 Idvezítő szerelmedbe ;
 Jővel jővel, én Krisztusom, 
 Ne hagyj utolsó órámon!###3. vers

 Az egekre tégy méltóvá, 
 Szent hitemben állandóvá; 
 Jővel jővel, én Krisztusom, 
 Ne hagyj utolsó órámon!###4. vers

 Életemben ki szerettél,
 Jóvoltodban részeltettél: 
 Jővel jővel, én Krisztusom, 
 Ne hagyj utolsó órámon!###5. vers

 Áldom azért szent nevedet, 
 Hirdetem dicsőségedet: 
 Jővel jővel, én Krisztusom, 
 Ne hagyj utolsó órámon!###6. vers

 Testem nyugtasd meg a földbe', 
 Lelkem vidd a magas égbe; 
 Jővel, jővel, én Krisztusom! 
 Ne hagyj utolsó órámon!
<hr />##409. Dicséret

###1. vers

 Utas vagyok e világban, 
 Mennyországban 
 Vár örök hazám készen. 
 A testem csak lelkesült por 
 S viszont a sor 
 Ha rájön porrá lészen.###2. vers

 Minden nap hoz rám fájdalmat: 
 Nyugodalmat 
 Szívem sehol nem talál, 
 Majd kár ér, majd búbánat sért, 
 Majd bűn kísért, 
 Végre eljön a halál.###3. vers

 Uram, te látod végemet,
 Mert testemet 
 S lelkemet te formáltad; 
 Előbb, mint lettek napjaim, 
 Hajszálaim 
 Mind egyig megszámláltad.###4. vers

 Lelkemnek földi társától, 
 Sátorától Bizonyos megválása; 
 De csak annak, 
 Ki Istent fél, 
 Kegyesen él, 
 Lesz boldog kimúlása.###5. vers

 Atyám, hogy meg ne rettenjek,
 S bátran menjek 
 A minden test útjára, 
 Teremts tiszta szívet bennem:
 Néked élnem 
 Légyen lelkem fő vágya.###6. vers

 Néked, napjaimnak Ura, 
 Akár búra, 
 Akár örömre juttatsz,
 Szent megnyugvással engedek; 
 Bár szenvedek, 
 Mindent jómra fordítasz.###7. vers

 Akármikor jön a halál, 
 Készen talál, 
 Fájdalmimnak vet véget; 
 Bátran fogok vele kezet: 
 Hozzád vezet 
 S ád örök üdvösséget.
<hr />##410. Dicséret

###1. vers

 Csak vándorút az életem,
 Míg majd hazámba érkezem,
 Szent Jeruzsálem városába, 
 Mit fönn az Isten készített, :/:  
 Szövetség-vérre épített, 
 Hol ajkam majd csak őt imádja; 
 Csak vándorút az életem, 
 Míg majd hazám elérhetem.###2. vers

 Árván megyek az élten át, 
 Nem ismer itt a vak világ; 
 Ott várnak rám a hű testvérek; 
 Ott vár az égi szent sereg; :/: 
 Ujjongva szolgálok neked, 
 És örökké csak érted égek; 
 Ó, Megváltóm, jővel, siess, 
 Szívem csak tégedet keres.
<hr />##411. Dicséret

###1. vers

 Nem sokáig tart már földi bujdosásom,
 Atyám hajlékában lesz örök lakásom;
 A megfáradottnak jó lesz ott pihenni, 
 Küzdelmei után nyugalomra lelni.###2. vers

 Repülj hát én lelkem, repülj bontott 
 szárnnyal: 
 Vár az örökélet a nagy boldogsággal; 
 Nincsen elegyítve az szomorúsággal, 
 Zeng az örömének angyalok karával.###3. vers

 Szerelmes Jézusom, egeknek Királya! 
 Majd ha üt éltemnek utolsó órája, 
 Nyugtassad békében a sírban testemet, 
 Irgalmadból add meg várt 
 üdvösségemet!
<hr />##412. Dicséret

###1. vers

 Porok vagyunk, porrá lészünk, 
 E világtól búcsút vészünk, 
 Mint az árnyék, elenyészünk.###2. vers

 Itt nincsen semmi állandó, 
 Minden változó, múlandó, 
 Rövid életű, s halandó.###3. vers

 Emberek, tapasztaljátok: 
 Egyaránt tartozik rátok 
 A paradicsomi átok.###4. vers

 Annyi nyugvó helyet adnak 
 Neked is, mint portársadnak, 
 Ha szemeid elszunnyadnak.###5. vers

 A holtak csendes kertjében 
 Melletted alszik békében, 
 Kit gyűlöltél életében.###6. vers

 Lelkem, ne bízz emberekben,
 A földi fejedelmekben: 
 Nincsen segítség ezekben.###7. vers

 El kell múlni a porrésznek; 
 Ha kimegy lelkünk, enyésznek: 
 Szándékink mind semmik lésznek.###18. vers

 Így hát múlandó mindenem, 
 Amivel birok, csak te nem, 
 Mert örökké élsz, Istenem.###9. vers

 Te vagy lelkem bizodalma, 
 Szívem örök nyugodalma, 
 Hitemnek boldog jutalma.###10. vers

 Ha ostromol a test és vér, 
 Szegény lelkem csak hozzád tér, 
 Uram, kegyelmet tőled kér.###11. vers

 Ha reám kereszt tétetett,
 Ha megúnom az életet: 
 Vigasztalsz, örök szeretet.###12. vers

 Ha sajtolgat a szegénység: 
 Hozzád vezet a reménység, 
 Édes Atya, nagy Istenség.###13. vers

 Ha rettent halálfélelem: 
 Édes Jézus, te légy velem; 
 Megtartó kezed ölelem.###14. vers

 Erősítsd gyenge hitemet, 
 Halálos küzdéseimet,
 Segítsd, idvezítsd lelkemet.###15. vers

 Nyugodt lesz így porba szállnom, 
 Végső szómmal ezt kiáltom: 
 Jővel, Úr Jézus, Megváltóm!
<hr />##413. Dicséret

###1. vers

 Menj el a te nyugalmadba, 
 Boldog lélek, követünk; :/: 
 Hogy a kívánt nyugalomba' 
 Részt vehessünk, sietünk. 
 Készíts, Uram, e jóra, 
 Hogy midőn amaz óra 
 Eljő, örömmel mehessünk 
 Hozzád, Jobbodra ülhessünk.
<hr />##414. Dicséret

###1. vers

 Megszabadultam már én a testi haláltól, 
 És megmenekedtem minden 
 nyavalyáimtól, 
 Bűntől, a haláltól, e csalárd világtól, 
 Az örök kárhozattól.###2. vers

 Lelkemet ajánlom a hatalmas Istennek, 
 És testemet hagyom ő anyjának, a 
 földnek; 
 Ez világot pedig az én feleimnek, 
 És a benne élőknek.###3. vers

 A testi halálból megyek örök életre, 
 És megmondhatatlan örömre, 
 dicsőségre, 
 Kit kezdettől fogva a Krisztus 
 megszerzett 
 Az ő benne bízóknak.###4. vers

 Nincsen már hatalma én rajtam az 
 ördögnek, 
 E csalárd világnak, sem a kegyetlen 
 bűnnek, 
 Mert Krisztus elrontá ezeknek hatalmát 
 Az ő szent halálával.###5. vers

 Az Atya Istennek vagyok én 
 szerelmében,
 Az ő szent Fiának kedvében, 
 kegyelmében: 
 Részessé tett engem minden örökében, 
 Az örök dicsőségben.###6. vers

 Dicsőség tenéked, örök Atya Úr Isten, 
 És tisztesség néked, megváltó Fiú Isten: 
 Teljes Szentháromság egy bizony 
 Istenség 
 Az örök dicsőségben!
<hr />##415. Dicséret

###1. vers

 Jer, temessük el a testet,
 Melyről kétségünk nem lehet, 
 Hogy az ítéletnek napján 
 Fel fog támadni igazán.###2. vers

 Porból való eredete, 
 Azért porrá kell lennie, 
 De majd feltámad a sírból,
 Mihelyt az Úrnak szava szól.###3. vers

 Az ő lelke örökké él 
 A más világon Istennél, 
 Ki szent Fiának általa 
 Őt a bűntől megváltotta.###4. vers

 Lelke csendességben nyugszik, 
 Teste a földben aluszik, 
 Honnan ítélet napjára 
 Feltámad nagy vigasságra.###5. vers

 Itt volt ő nagy félelemben, 
 De ott lészen csendességben, 
 Örökkévaló örömben 
 És hatalmas fényességben.###6. vers

 Jer, hagyjuk itt őt aludni,
 Krisztus Jézusban nyugodni, 
 És mi szüntelen vigyázzunk, 
 Mert nékünk is meg kell halnunk.###7. vers

 Erre Krisztus adjon erőt, 
 Ki vérével minket kivett 
 A veszedelmes pokolból 
 És kínból, örök halálból.###8. vers

 Ő mitőlünk dicsértessék, 
 Örökké magasztaltassék 
 Egyetemben az Atyával 
 És Szentlélek Úr Istennel.
<hr />##416. Dicséret

###1. vers

 Krisztus én életemnek 
 Te vagy reménysége, :/: 
 Szegény bűnös lelkemnek 
 Örök üdvössége. 
 Lészek hát én csendességben, 
 Bár a halál fúlánkjával rettentsen.###2. vers

 Bátran éltem letészem, 
 Mert jutalmát vészem, :/: 
 Elkészítve már nékem 
 Királyi szent székem. 
 Lészek hát én csendességben, 
 Bár a halál fúlánkjával rettentsen.###3. vers

 Megyek hát én örömmel 
 Sion királyához; :/: 
 Ó, Jézusom, vezess el 
 Égi szent Atyádhoz! 
 Örvendj szívem, repess lelkem! 
 Mert léssz mennyben angyali 
 dicsőségben!
<hr />##417. Dicséret

###1. vers

 Gyarló testünk porrá lészen, 
 Mivel porból vétetett, :/: 
 A halál vár kit-kit készen, 
 Mert halálra született. 
 A bennünk levő bűnért 
 Ezzel fizetjük a bért: 
 Minden nap, sőt minden óra
 Emlékeztet koporsóra.###2. vers

 Sírva jöttünk e világra,
 Sírás közt költözünk el, :/: 
 De ha jutunk boldogságra,
 Semmit se vesztettünk el. 
 Bár panasz tölti szánkat, 
 Míg megfutjuk pályánkat, 
 Bár e földön csak bujdosunk: 
 Lesz mennyben örök városunk.###3. vers

 Hadd menjen hát kiköltözött 
 Lelkünk jobb hazájába, :/: 
 Testünk a halottak között 
 Hadd nyugodjék sírjába': 
 Nem alszik el örökre, 
 Még boldogabb időkre 
 Tartatik a sír fenekén, 
 Biztatást innen veszek én.###4. vers

 Eljön egykor amaz óra, 
 Melyben a gyász sírhalmok :/: 
 Megnyílnak trombitaszóra 
 S elvész minden hatalmok. 
 Akkor majd lelkünk, testünk 
 Elveszi, mit kerestünk; 
 Szemünk téged is meglát ott,
 Kit most innen elbocsátott.
<hr />##418. Dicséret

###1. vers

 Uram, majd egyszer feltámadnak, 
 Kik a sírhalmokban szunnyadnak, 
 Áldott kezed tágas tért nyitott, 
 Hol a sírdomb húzott kárpitot, 
 Jő majd a boldog kikelet, 
 Elűzi a hosszú telet.###2. vers

 Boldog, aki nyugszik sírjában 
 A Megváltó szent oltalmában; 
 Bár rágja testét féregsereg, 
 A rög közt is élte szendereg; 
 S jő majd a boldog kikelet: 
 A Góel áll sírja felett.###3. vers

 Áldott légy hát, holtak országa, 
 Az Istennek nagy majorsága;
 Megfogjuk azt élő hitünkkel, 
 Hogy a halálban nem veszünk el: 
 Jő majd a boldog kikelet, 
 Ha kinyugosszuk a telet. ###4. vers

 Jézus, ki isteni erővel 
 Megvívtál a gyász temetővel, 
 S feltámadtaknak vagy zsengéje, 
 Kössön hozzád szád szent igéje; 
 Téged követvén, úgy éljünk, 
 Hogy sírunktól mi se féljünk.
<hr />##419. Dicséret

###1. vers

 Már elmégyek az örömbe, 
 Paradicsomnak kertébe. 
 Lészek Istennek kedvébe: ###2. vers

 Immáron bételjesedék, 
 Mit éltemben sokszor hallék: 
 Hogy még halálnak fizetnék.###3. vers

 Keresztyén hitnek jutalmát, 
 Már elvészem diadalmát: 
 Az életnek koronáját.###4. vers

 Lelkem Ábrahám keblében, 
 Testem is nyugszik a földben,
 De vagyok oly reménységben:###5. vers

 Onnét hogy még feltámadok, 
 Krisztus Jézussal vígadok; 
 Azért lelkemnek így szólok:###6. vers

 Siess a boldog városba, 
 Aholott bé vagyok írva: 
 A mennyeknek országába.###7. vers

 Drága szép lakó városunk, 
 Hol Istennel együtt lakunk; 
 Krisztus is örökös társunk.###8. vers

 E városnak boldogságát, 
 Tündöklését, gazdagságát, 
 Szent Írás mondja mivoltát.###9. vers

 Abban, úgymond, nem szükséges 
 Napfény, s hold nem kellemetes: 
 Isten benne fényességes.###10. vers

 Keserűség, sem irigység, 
 Nincs ott sántaság, betegség, 
 Nincsen ott nyomorult vénség.###11. vers

 De mindnyájan feltámadván, 
 Lészünk erős állapotban 
 Krisztus ítéleti után.###12. vers

 Ott nincs továbbá kevélység, 
 Nem uralkodik az éhség: 
 Szeretet lesz az elégség.###13. vers

 Lészünk hívek egy seregben, 
 Mind egyenlő dicsőségben, 
 Szent Pál mondja levelében.###14. vers

 Gerjedez együtt szerelmünk, 
 Istenünkhöz tiszteletünk; 
 Arról el nem feledkezünk.###15. vers

 Az angyalok, pátriárkák, 
 Apostolok és próféták: 
 Megismernek atyánk s anyánk.###16. vers

 De még nagyobbnak mondatik, 
 Hogy Isten velünk lakozik, 
 Kinek dicsőség adassék!
<hr />##420. Dicséret

###1. vers

 Életemnek végső napját, 
 Minthogy már elértem óráját,
 Testem leteszi bűnének zsoldját, 
 Bátran megvívja halálbaját.###2. vers

 Lelkem érzi, hogy testemtől,
 Meg kell válnia ez élettől, 
 Tudja: búcsút vészen földiektől, 
 Mert így van rendelve Istentől.###3. vers

 Azért dolgát ő is bízza
 Istenre, ki magához hívja; 
 Elhitte, hogy Krisztus őt nem hagyja, 
 E harcban segedelmét nyújtja.###4. vers

 Támadjon fel bár a Sátán, 
 De nincs hatalom botja vállán; 
 Nem örülhet soha lelkem kárán: 
 Megváltott vagyok Krisztus árán.###5. vers

 Isten ellen hogy bűnt tettem, 
 Ezért akkor pereljen velem. 
 Tudom: fortélya nem árt ellenem, 
 Mert részes velem a kegyelem.###6. vers

 Igyekezzék érdememtől, 
 Eltiltani Idvezítőmtől, 
 Kifogni a hívek számok közül: 
 Isten már nem ád ki kezéből.###7. vers

 Ennyi ellenségim között 
 Krisztus, ki magának gyűrűzött 
 Nem hágy, mert jó reménységet szerzött, 
 Kit nálam mindeddig megőrzött.###8. vers

 Édes Jézus, segedelmem! 
 Kérlek, már légy jelen mellettem, 
 Pályafutásom ha elvégeztem, 
 Letett jutalmát add meg nekem!###9. vers

 Angyali tábor ne késsék, 
 Kik lelkem hozzád felkísérjék, 
 Ábrahámnak kebelébe vigyék, 
 Hol Lázárral együtt nyúgodjék.###10. vers

 Feltámadás felől hitem, 
 Vagyon állhatatos értelmem, 
 Jó bizodalom, reménység engem 
 Táplál, mert kész életre mentem.###11. vers

 Ha porrá változik testem, 
 De hiszem, hogy én Idvezítőm 
 Ezen testben szemeimmel nézem, 
 Mikor eljő, mint én Ítélőm.###12. vers

 Nem lesz nekem félelmemre,
 Ha mondatik, hogy ítéletre, 
 Keljetek fel, holtak, számvetésre, 
 Mert eljött Bíró fizetésre.###13. vers

 Bátran a trombita szóra, 
 Angyaloktól fuvallására 
 Feltámad testem, mert vígasságra, 
 Mennybe vitetik boldogságra.###14. vers

 Áldott Jézus, végső szómat, 
 Halljad, elégeld meg harcomat,
 Terjeszd ki lelkemnek szent markodat, 
 Részeltesd velem országodat!###15. vers

 Hol színről-színre Atyánkkal, 
 Ezt kiáltsam boldog juhokkal: 
 Dícsértessél, Atyám, szent Fiaddal, 
 Szent, szent, szent légy ajándékoddal!
<hr />##421. Dicséret

###1. vers

 Tudom: az én Megváltóm él, 
 Hajléka készen vár reám;
 Már int felém, és koronát
 Ígér a földi harc után. 
 Bár a világ gúnyol, nevet, :/: 
 A honvágy tölti lelkemet, 
 Mert nemsokára hív az Úr: 
 Jöjj haza, jővel gyermekem! :/: 
 Kitárt karjával vár az Úr: 
 Jer, pihenj, nyugodj keblemen!###2. vers

 Remélek Jézusomban én, 
 Ő törlé el sok bűnömet; 
 Ajkáról hívón zeng felém: 
 „Jer haza, vár rád Mestered!”
 Bár a világ gúnyol, nevet, :/: 
 A honvágy tölti lelkemet, 
 Mert nemsokára hív az Úr: 
 Jöjj haza, jővel gyermekem! :/:
 Kitárt karjával vár az Úr: 
 Jer, pihenj, nyugodj keblemen!###3. vers

 Előttem oly csudálatos, 
 Hogy értem szállt a földre le; 
 Miattam annyit szenvedett, 
 Bűnömért annyit véreze. 
 Bár a világ gúnyol, nevet, :/: 
 A honvágy tölti lelkemet, 
 Mert nemsokára hív az Úr: 
 Jöjj haza, jővel gyermekem! :/: 
 Kitárt karjával vár az Úr: 
 Jer, pihenj, nyugodj keblemen!###4. vers

 Tudom, hogy közel Mesterem, 
 Az óra fut, a nap közel; 
 Elébe állok csak hamar, 
 Megváltó Jézusom, jővel!
 Bár a világ gúnyol, nevet, :/: 
 A honvágy tölti lelkemet, 
 Mert nemsokára hív az Úr: 
 Jöjj haza, jővel gyermekem! :/: 
 Kitárt karjával vár az Úr: 
 Jer, pihenj, nyugodj keblemen!
<hr />##422. Dicséret

###1. vers

 Hadd menjek, Istenem, 
 Mindig feléd, 
 Fájdalmak útjain 
 Mindig feléd. 
 Ó sok keresztje van, 
 De ez az én utam, 
 Mert hozzád visz, Uram, 
 Mindig feléd. ###2. vers

 Ha este száll reám 
 S csöndes helyen 
 Álomra hajtanám
 Fáradt fejem: 
 Nem lesz hol nyughatom,
 Kő lesz a vánkosom, 
 De álomszárnyakon 
 Szállok feléd.###3. vers

 Szívemtől trónodig 
 - Mily szent csoda –
 Mennyei grádicsok 
 Fényes sora, 
 A szent angyalsereg 
 Mind nékem integet; 
 Ó, Uram, hadd megyek 
 Én is feléd!###4. vers

 Álomlátás után 
 Hajnal ha kél, 
 Kínos kővánkosom
 Megáldom én. 
 Templommá szentelem, 
 Hogy fájdalmas szívem, 
 Uram, hozzád vigyem, 
 Mindig feléd!###5. vers

 Csillagvilágokat 
 Elhagyva már, 
 Elfáradt lelkem is 
 Hazatalál. 
 Hozzád ha eljutok, 
 Lábadhoz roskadok: 
 Ottan megnyugodhatok 
 Örökre én!
<hr />##423. Dicséret

###1. vers

 Akik bíznak az Úr Istenben,
 El nem vesznek életükben: 
 Megtartatnak kegyelemben.###2. vers

 Az Istennek szent beszédében, 
 Kik maradnak szerzésében, 
 Hitük által idvességben:###3. vers

 Ezek lésznek nagy erősségben,
 Mint egy kőszál, keménységben: 
 Megtartatnak kegyelemben.###4. vers

 Sokszor esnek kísértésekben, 
 De ők el nem vesznek ebben: 
 Megmaradnak igaz hitben.###5. vers

 Akik pedig hitetlenségben 
 Élnek és nagy kevélységben: 
 Mind elvesznek azok ebben.###6. vers

 De a hívek nagy békességben,
 Lésznek örök dicsőségben: 
 Hitük által idvességben.
<hr />##424. Dicséret

###1. vers

 Ó, mely boldog az oly ember éltében, 
 Akit az Isten bévett kegyelmében, 
 Sok vétkeiről elfeledkezett, 
 Bűnös fejének megkegyelmezett.
 Boldog az s lehet teljes bizodalma, 
 Kinek a Krisztus paizsa s oltalma, 
 Mert nem árt annak a bűn s a halál, 
 Ámbár a törvény ellene fennáll.###2. vers

 A törvény súlyát hogy kezdém vizsgálni, 
 Erőm mivoltát azon megpróbálni, Azonnal 
 lelkem, jaj, elrémüle, 
 Testem és vérem bennem elhüle. 
 Mert tudom nyilván, mely nagy 
 gyarlóságom, 
 Ó, mely számtalan bűnöm s adósságom; Ha 
 törvény szerint bán az Úr velem, Soha nem 
 fordul napra éjjelem.###3. vers

 De hogy szívemet emelém végtére 
 Az én Uramnak elégtételére, 
 Érdemét hittel hozzám kapcsoltam, 
 Legottan lelkemben megújultam. 
 Mert igazsága reám kiterjedett, 
 Melyért a nagy Úr nékem megengedett, 
 A törvény átkát rólam elvévé, 
 Nagy kegyelmének tőn részesévé.###4. vers

 Hát benned vagyon minden bizodalmam, 
 Ó, áldott Jézus, paizsom s oltalmam, 
 Tudom, vétkeim sokak és nagyok, 
 Magamban féreg, por, hamu vagyok. 
 De te kedves vagy, Uram, az Istennél, 
 Érdemed drágább előtte mindennél, 
 Ha igazságod pártomat fogja, 
 Soha nem lészek a halál foglya.###5. vers

 Azért hitemmel tehozzád elmégyek, 
 Nem hogy érette bért kívánjak s végyek, 
 Mert tudom: Istennek ajándéka, 
 Hát szívemnek ez teljes szándéka, 
 Hogy érdemedet elfogadjam ezzel, 
 Mint drága jóra kinyújtatott kézzel, 
 És megmutassa együgyűségem, 
 Hogy benned légyen én reménységem.###6. vers

 De mivel gyarló szolgád e hűségben, 
 Te, ki lakozol odafent az égben, 
 Küldd el lelkedet, hogy vezéreljen, 
 Tanítson: hozzád mennem mint kelljen. 
 Ó, ne hagyj Uram, ne hagyj el engemet, 
 Oltalmazd híven én gyarló fejemet, 
 Hogy holtom után hozzád mehessek, 
 Az igazak közt bő részt vehessek.
<hr />##425. Dicséret

###1. vers

 Ó, Ábrahám Ura, Hadd áldjuk szent 
 neved, 
 Mert mindenható vagy és örök szeretet. 
 Nagy Isten a neved, Ezt vallja föld és ég, 
 Csak téged illet tisztelet és dicsőség.###2. vers

 Ó, Ábrahám Ura, Ím, hallom szent 
 szavad; 
 Csak azt az üdvöt keresem, mit kezed 
 ad. 
 A múló földi jót És vágyát elhagyom, 
 S őt választom, ki őrizőm és pásztorom.###3. vers

 Ó, Ábrahám Ura, Szent kegyelmed 
 nekem 
 Az én örömöm, utamon ez vezessen. 
 Te barátod lettem, Én Istenem te vagy: 
 Tarts meg a Jézus véréért és üdvöt adj!###4. vers

 Megesküvél Uram, És igédben bízom, 
 Hogy égbe viszed gyermeked sas-
 szárnyakon. 
 Meglátom Jézusom És áldom hatalmát, 
 Szent kegyelmének éneklek halléluját.
<hr />##426. Dicséret

###1. vers

 Már keresztem vállra vettem 
 S érted mindent elhagyok. :/: 
 Mindenem vagy, árva lettem, 
 Honjavesztett szív vagyok.
 Vágyat, célt a múltnak adtam, 
 Nincs már bennem vak remény, 
 Mégis gazdag úr maradtam:
 Isten és a menny enyém.###2. vers

 Ember bánthat és zavarhat: 
 Szíved áldott menedék; :/: 
 Sorsom próbál és sanyargat: 
 Édes csenddel vár az ég.
 Nincsen búm, mely könnyet adjon, 
 Míg szerelmed van velem, 
 Nincs öröm, mely elragadjon, 
 Hogyha nem benned lelem.###3. vers

 Lelkem, teljes üdv a részed, 
 Hagyd a bút s a gondot el; :/: 
 Légy vidám, ha meg-megérzed: 
 Tenni kell még s tűrni kell. 
 Gondold el: ki Lelke éltet, 
 Milyen Atya mosolya; 
 Megváltód meghalt teérted: 
 Mit bánkódnál, menny-fia?###4. vers

 Kegyelemből dicsőségbe 
 Szállj, hited majd szárnyat ad, :/: 
 S az örök menny fénykörébe 
 Bévezet majd szent Urad. 
 Véget ér itt küldetésed, 
 Elszáll vándoréleted, 
 Üdvösséggé lesz reményed, 
 Égi látássá hited.
<hr />##427. Dicséret

###1. vers

 Lelkem hozzád kíván menni, 
 Veled lenni, Ó, életem kővára, 
 Mert nálad talál oltalmat, 
 Nyugodalmat, Te lehetsz várt javára.###2. vers

 Nem bízhatom érdememhez, 
 Mert fejemhez Köttetett a gyarlóság; 
 Ha vizsgálom testem s vérem, 
 Megesmérem: Nincs bennem semmi 
 jóság.###3. vers

 Az Úrnak parancsolatját, 
 Akaratját, Ó hányszor hágtam által! 
 Hányszor volt munkám éretlen 
 És rendetlen Erőtlenségem által!###4. vers

 Ha lelkem gerjed a jóra, 
 Majd sátora, A halandó romlott test 
 Készségét balra fordítja, 
 Megtompítja, Hogy légyen a jóban rest.###5. vers

 Ezért gyakran azt mívelem, 
 Ha nincs velem Az Úrnak segedelme, 
 Miről tudom, hogy helytelen, 
 Törvénytelen S lelkemnek veszedelme.###6. vers

 Ily bűnös gyarló voltommal, 
 Oltalommal Ügyemben nem lehetek, 
 Tettető igazságomért 
 Jutalmat s bért Hasztalan követelek.###7. vers

 Mert ki saját erejének, 
 Érdemének Nagyságát veti, hányja, 
 Szükség: légyen feddhetetlen 
 Okvetetlen, Mint a törvény kívánja.###8. vers

 Tudom, hogy a kegyességnek 
 És hűségnek Vagyon drága jutalma; 
 De azt adja kegyelemből, 
 Nem érdemből Az Istennek irgalma.###9. vers

 Én azért ez oltalomhoz, 
 Mint kőfalhoz Egyedül támaszkodom; 
 Jézusomnak kegyelméhez, 
 Érdeméhez Jó hittel ragaszkodom.###10. vers

 Te pedig, ki által élek, 
 Ó Szentlélek, Úgy igazgasd dolgomat, 
 Hogy e jót nálam tarthassam 
 S megmutassam Hálaadó voltomat.
<hr />##428. Dicséret

###1. vers

 Látod, Úr Isten, szívünket, 
 Tudod erőtlenségünket, 
 Nem rejtjük el bűneinket: 
 Várjuk kegyelmességedet.###2. vers

 Mindnyájan arcra borulunk, 
 Szent Atyánk, hozzád kiáltunk: 
 Felejtsed el bűneinket, 
 Tengerbe el-bévesd őket.###3. vers

 Világosítsad elménket, 
 Gerjeszd fel a mi szívünket, 
 Hogy dicsérhessünk tégedet, 
 És áldhassuk szent nevedet.###4. vers

 Hajlékoddá mi szívünket
 Szenteljed, kérünk tégedet; 
 Szíveinkben lakodalmat 
 Szerezz, és nagy nyugodalmat.###5. vers

 Így cselekedjél mivélünk
 Szent Fiadért, ki minékünk 
 Nálad bizonyos reményünk, 
 Hozzád egyenes vezérünk.
<hr />##429. Dicséret

###1. vers

 Az Úr énnékem hűséges vezérem, 
 Főpásztoromnak csak őtet ösmérem; 
 Drága jóvoltát elrejtem szívemben, 
 Szent nevét áldom egész életemben, 
 Mert kegyelméből én érdemem felett 
 Sok lelki jókkal engemet körülvett.###2. vers

 Szent beszédének gyönyörűségével, 
 Áldott lelkének titkos erejével 
 Sötét álomból híven felébresztett, 
 Az én szívemben oly hitet gerjesztett, 
 Mely bánatában lelkem vidámítja, 
 Jó reménységgel naponként újítja.###3. vers

 Sőt, hogy még inkább érezzem 
 kegyelmét, 
 Várjam bizonnyal ígért segedelmét: 
 Jósággal teljes, édes indulatja 
 Sákramentomit vélem kóstoltatja, 
 Így édesíti szívemet magához, 
 Hogy erős hittel fussak oltalmához.###4. vers

 Csak az szívemnek hozzád óhajtása,
 Ó, idvességnek fakadó forrása: 
 Ha kegyelmedből már Atyámmá lettél, 
 Végezd el a jót, amit elkezdettél; 
 Reménységemnek add meg kívánt végét: 
 Az én lelkemnek örök idvességét.
<hr />##430. Dicséret

###1. vers

 Úr Jézus, idvesség fejedelme, 
 Én életemnek hű segedelme, 
 Megtérek hozzád hálaadással, 
 Szent neved áldom énekmondással, 
 Emlékezeted elrejtem szívemben, 
 Rólad éneklek egész életemben.###2. vers

 Mert gyarló voltom bűnben eredett,
 De nagy kegyelmed rám kiterjedett, 
 Istenem voltál kezdettől fogva, 
 Nem hagytad a bűnt, hogy tartson fogva, 
 Sőt a világtól engem elszakasztál, 
 Szent szerelmedből magadnak választál.###3. vers

 Eljegyzél kegyelmed pecsétjével, 
 A keresztségnek drága vizével, 
 Zászlód alá én nevem beírtad, 
 Néped közé szolgád befogadtad, 
 Erőtlenségem lelked segítette, 
 Házad javait velem éreztette.###4. vers

 Testtől születtem s merő test voltam, 
 Bűnöm sírjában szinte megholtam, 
 Ámde szent véred drága hullása 
 Lőn én lelkemnek megtisztulása, 
 Újjászült Lelked, hathatós voltával, 
 Felékesített égi koronával.###5. vers

 Hát világ, test, bűn, tőlem távozzál, 
 Bennem nincs részed, bármit okozzál! 
 Uram pecsétjét én reám vettem, 
 Már kegyelméből tagjává lettem, 
 Fejedelmemnek csak őtet esmérem, 
 Igéje s Lelke lesz holtig vezérem.###6. vers

 Téged is kérlek, ó áldott Lélek, 
 Vezess a jóban, amíglen élek, 
 Hogy a bűnöknek épen meghaljak, 
 Szent életet kövessek és valljak, 
 Hogy az én Uram engem megkedveljen 
 És végre bennem öröme beteljen.
<hr />##431. Dicséret

###1. vers

 Úr Isten, kérünk tégedet: Keresztelj és moss 
 meg minket, És tisztíts meg kegyesen; :/: 
 A Krisztusnak ő vérével Nagy bűneinket 
 töröld el Szent lelked erejében. 
 Amit e szent fürdő jegyez, :/: 
 Mindent mi bennünk megszerezz: 
 Végy körül szerelmeddel, 
 Hogy a te szövetségedben Megmaradjunk 
 mind végiglen, Minden mi gyermekinkkel.
<hr />##432. Dicséret

###1. vers

 Mi kegyes Atyánk, bölcsességnek Ura, 
 És mindeneknek nagy bölcs tanítója: 
 Akinek nem vagy te igazgatója: 
 Nincs oktatója.###2. vers

 Mi, te fiaid, tudatlanságunkban, 
 Gyermekségünkben és ifjúságunkban, 
 Néked könyörgünk mi tanulásunkban, 
 Imádságunkban.###3. vers

 Világosítsd meg tudatlan elménket, 
 Tanulásunkban vezérelj bennünket, 
 A tudományra gerjeszd fel szívünket 
 És mi lelkünket.###4. vers

 Adj jó tanító mestereket nékünk,
 Adj bölcsességet általuk minékünk, 
 Adj jó erkölccsel, értelemmel élnünk,
 Mi jó Istenünk!###5. vers

 Őrizz meg minket gonosz erkölcsöktől, 
 Minden naponként fertelmes beszédtől, 
 Szent színed előtt utált részegségtől, 
 Éktelenségtől.###6. vers

 Hogy jövendőre mi felnevekedvén, 
 Téged dicsérjünk mindenkor tisztelvén, 
 Felmagasztaljunk, nagy jámborul élvén, 
 Néked engedvén.###7. vers

 Hogy szolgálhassunk te szent 
 egyházadnak, 
 És használhassunk felebarátinknak, 
 De kiváltképpen atyánknak s 
 anyánknak, 
 Édes hazánknak.###8. vers

 Hogy holtunk után a nagy iskolában, 
 Szentháromságnak ő tanításában,
 Az angyaloknak szép társaságokban 
 Tanuljunk jobban.###9. vers

 Dicsőség néked, kegyes Atya Isten, 
 És uralkodó áldott Fiú Isten! 
 Te, vigasztaló Szentlélek Úr Isten! 
 Áldj meg hitünkben!
<hr />##433. Dicséret

###1. vers

 Áldjad, én lelkem, felséges Uradat, 
 Dícséretére emeld fel szavadat,
 Jóvoltát hirdesd lelki örömmel! 
 Terólad, Uram, csak rólad éneklek, 
 Mindenek felett Tégedet szeretlek, 
 Mert voltál hozzám nagy kegyelemmel.###2. vers

 Gyarló éltemnek kezdetitől fogva 
 Tartott kegyelmed én kezemnél fogva, 
 Te szent szemeid én reám néztek; 
 Erőtlen voltom még gyenge korában 
 Talált nyugalmat szárnyad árnyékában, 
 Midőn mellőlem sokan elvesztek.###3. vers

 Keresztyén szülék által felneveltél, 
 Engem, méltatlant, frigyedbe bévettél, 
 Tettél házadnak élő tagjává. 
 Szent irgalmadból énreám is tére 
 Áldott Fiadnak drágalátos vére, 
 Hogy a bűn ne tenne prédájává.###4. vers

 A keresztségnek külső fürdőjével,
 Mint kegyelmednek bizonyos jelével 
 Megmosád gyenge s erőtlen testem; 
 Így szent házadban engem béavattál, 
 A pogányoktól híven elszakasztál,
 Midőn én azt még nem is kerestem.###5. vers

 Bízzál hát, lelkem, a te Istenedben, 
 Ki Atyáddá lett még gyengeségedben. 
 Mint a vízzel megmosá testedet, 
 Úgy szent Fiának drága érdemével, 
 Azzal érdemlett áldott Szentlelkével 
 Bűneidből megtisztít tégedet.###6. vers

 Tehozzád is, csak tehozzád emelem 
 Szívemet, ó nagy jóság és kegyelem; 
 Idvességemet tetőled várom. 
 Ne hagyj el engem, ha Istenem lettél, 
 Végezd el a jót, amit elkezdettél, 
 Ó én Uram, Atyám és kővárom!
<hr />##434. Dicséret

###1. vers

 Vezess, Jézusunk, 
 S véled indulunk. 
 Küzdelemre hív az élet, 
 Hadd kövessünk benne téged; 
 Fogjad a kezünk, 
 Míg megérkezünk.###2. vers

 Adj erős szívet, 
 Hogy legyünk hívek. 
 És, ha terhet kell viselnünk, 
 Panaszt mégsem ejt a nyelvünk; 
 Rögös bár utunk, 
 Hozzád így jutunk.###3. vers

 Sebzett szívünk majd 
 Mikor felsóhajt, 
 Vagy, ha másért bánat éget, 
 Adj türelmet, békességet, 
 Reménnyel teli 
 Rád tekinteni.###4. vers

 Kísérd lépteink 
 Éltünk végéig, 
 És, ha roskadozva járunk, 
 Benned támaszt hadd találunk, 
 Míg elfogy az út,
 S mennyben nyitsz kaput.
<hr />##435. Dicséret

###1. vers

 Lelkem siet hozzád menni, 
 Ámbár gyenge ereje, 
 Kíván asztalodról enni, 
 Ó, életnek kútfeje! 
 Hogy megelégülhessen
 S benned része lehessen.###2. vers

 Kedveld, Uram, kegyességét
 A te szegény szolgádnak, 
 Éreztessed édességét 
 Elkészült vacsorádnak, 
 Hogy véled egyesüljön 
 S lelke benned örüljön.
<hr />##436. Dicséret

###1. vers

 Örülj, szívem, 
 Vígadj, lelkem, 
 Ékességed lett a hit; 
 Vacsorához, 
 Mégy Jézushoz, 
 Hivatalos vagy te itt.###2. vers

 Ha bűnödért 
 Halálos bért
 Érdemlettél lelkedre: 
 E szent asztal
 Megvígasztal
 S válik idvességedre.###3. vers

 Ez örömben, 
 Reménységben,
 Jézus, ma hozzád jövök. 
 Asztalodnál 
 Lábam megáll: 
 Testem, lelkem újítsd meg.###4. vers

 Tisztogass meg, 
 Bűnből moss meg 
 Kegyelmedből, 
 Istenem, 
 És a Sátán lelkem kárán 
 Nem örül, nem árt nekem.###5. vers

 E vacsora 
 Égi módra 
 Engem véled összead, 
 Maradj bennem, 
 Benned engem 
 Hagyj lennem, hogy áldjalak.###6. vers

 Csakhogy immár 
 Bűntől elválj 
 S légy hűséggel Jézushoz: 
 Halálával, 
 Váltságával 
 Minden bűnből feloldoz.###7. vers

 Hát jöjjetek, 
 Bűnös lelkek, 
 Orvosságot kik vártok! 
 Jézus lelke, 
 Szent kegyelme 
 Kiárad ma reátok.
<hr />##437. Dicséret

###1. vers

 Ó, Jézus, mi idvességünk, 
 Fejedelmünk, dicsőségünk, 
 Szívünknek fő vígasztalója! 
 Rólad, csak rólad énekel :/: 
 Szánk buzgó dícséretekkel, 
 Lelkünknek édes táplálója; 
 Egyedül csak hozzád térünk, 
 Mert hű pásztornak ismérünk.###2. vers

 Ó, mily szent az az indulat, 
 Mely veled örömest mulat, 
 Ó Jézus, idvesség forrása! 
 Boldog, akit hívsz magadhoz, :/: 
 Méltóztatsz szent asztalodhoz, 
 Hogy kegyelmed jelét ott lássa. 
 Bizony, boldog az oly ember, 
 Ki nálad kedvességet nyer.###3. vers

 Mert érdemedben részesül, 
 Teveled, Uram, egyesül, 
 Ha hív tagja e vendégségnek. 
 Mint a bort s kenyeret veszi, :/:
 Akkép részesévé teszi 
 A hit őtet az idvességnek, 
 Melyhez ártatlan Jézusunk 
 Vére által vagyon jussunk.###4. vers

 Azért, kit bűnök rongálnak, 
 Járulj e kegyes királynak 
 Víg örömmel szent asztalához!
 Nem vet el ez irgalmas szív, :/: 
 Mert könyörülő, igaz, hív, 
 Csakhogy folyamodj oltalmához:
 Bévesz sebe rejtekébe, 
 Mint ígéri szent jelébe.###5. vers

 Nincs is egyébben oltalmunk, 
 Reménységünk, bizodalmunk,
 Édes Jézus, hanem csak benned. 
 Szállj hozzánk, kedves vendégünk, :/: 
 Oltsd meg nagy lelki éhségünk, 
 Mert eledelünk csak érdemed; 
 Szívünket, ímé, kitárjuk, 
 Szentségedet várván várjuk.
<hr />##438. Dicséret

###1. vers

 Hallottuk, Jézus, miképen hívogatsz, 
 Sietünk hozzád, tudjuk, hogy 
 megnyugtatsz. 
 Vállunkat nyomja nagy terhünk súlya, 
 Félünk, erőnket hogy felülmúlja. 
 Fáradtak vagyunk, régóta emeljük, 
 Mert együtt jött ez a világra velünk; 
 Jézus, terhünktől légy szabadítónk, 
 Fáradtságunkban légy megújítónk.###2. vers

 Törődött szívvel teszünk néked vallást, 
 Hogy nem követtük a józan javallást, 
 Mellyel unszolt lelkünk ismerete, 
 Midőn minket jóra serkentgete. 
 Inkább követtük gonosz testünk kényét, 
 Mint idvességes törvényid ösvényét; 
 Ezért nagy lévén szívünk keserve, 
 Állunk előtted, mellünket verve.###3. vers

 De mégis lelkünk e hittel élesztjük,
 Hogy te, Megváltónk, nem akarod 
 vesztünk, 
 Hanem magadat adtad érettünk, 
 Életedet letévén helyettünk. 
 A törvény átka tégedet üldözött, 
 Míg felfüggeszte az ég és föld között; 
 Tennen testedet ott feláldozád, 
 E világ bűnét a fán hordozád.###4. vers

 Ezért az Atya magával bennünket 
 Megbékéltetvén, eltörlé bűnünket; 
 Ellenségiből tett fiaivá,
 Szent Fia örökös társaivá.
 Jézus, halállal tévén te eleget, 
 Megengesztelted a földhöz az eget;  
 Általad - amit más nem tehetett -
 A teljes váltság elvégeztetett.###5. vers

 Azért már minket éleszt és vígasztal 
 Ez az általad rendeltetett asztal, 
 Mely annak nyilvánvaló tüköre, 
 Véred mint omla, tested mint töre. 
 Sőt tested jegyét itt nemcsak mutatod, 
 De személy szerint nékünk is adatod;
 Zálog ez, hogy van nékünk is jussunk 
 A tőled szerzett jókhoz, Jézusunk.###6. vers

 Szállj le most mennyből, életnek 
 Kenyere, 
 Tápláld lelkünket az örök életre! 
 Tudjuk, aki e kenyérből eszik, 
 Soha örökké meg nem éhezik. 
 Életnek vize, nyiss magadnak utat, 
 A szomjú hívek keresik e kutat; 
 Szolgáltasd ingyen az italokat, 
 Oltsd el végképen szomjúságukat.###7. vers

 Óhajtunk, Jézus, egyesülni veled: 
 Úgy lesz szívünk szent, ha te 
 megszenteled. 
 Adjad hát, hogy mint tagok a főnek, 
 Engedjünk néked, bennünk élőnek. 
 Olts be magadba, mint jó szőlőtőbe, 
 Hogy jó nedvesség folyjon a vesszőbe,
 És légyen szívünk szívednek mása, 
 Éltünkben élted hogy minden lássa.###8. vers

 Adjad: egymás közt legyen egyességek, 
 Akik e közös asztalnál vendégek; 
 Mert bizony, aki másokat szeret, 
 Csak az eszik itt méltán kenyeret. 
 Fogjon hát ez az egész gyülekezet 
 Egymással atyafiságosan kezet, 
 Mert tudjuk: maga a hívogató 
 Úr Jézus nem személyválogató.###9. vers

 Megelégítvén lelkünket ez étel, 
 Hálaadással távozzunk innét el, 
 Mondván: az Úrnak dicsőség legyen, 
 Ki az éhezőt betölti ingyen. 
 Tartsd fenn, Úr Isten, rajtunk 
 jóvoltodat, 
 Add nekünk immár kegyes válaszodat: 
 „Bízzál már fiam, bízzál leányom, 
 Bűneidet szemedre nem hányom.”
<hr />##439. Dicséret

###1. vers

 Én lelkem, ébredj fel
 Az Úrnak dícséretére
 És szent emlékezetére 
 Víg szívvel gerjedjél. 
 Kegyelmét keressed 
 E te lelki orvosodnak, 
 Hű és édes táplálódnak 
 Jóvoltát hirdessed.###2. vers

 Mert éhező valál, 
 A szomjúság elepesztett, 
 A bűn oly kútba rekesztett, 
 Hol kész volt a halál. 
 De lelke megesett 
 Rajtad e kegyelmes Úrnak, 
 Látván, nyavalyáid dúlnak, 
 Téged felkeresett.###3. vers

 A kútból kihozott, 
 Az igazságnak mezején 
 És az életnek kútfején 
 Vezérlett, hordozott. 
 Végre vitt magához, 
 Bíborban felöltöztetett, 
 És kegyelméből ültetett 
 Ő szent asztalához. ###4. vers

 Hol megelégített 
 Megtöretett szent testével 
 És kifolyt drága vérével, 
 Melyet elkészített. 
 Boldog, ki ezzel él, 
 Mert a Sátán annak nem árt,
 Semmi veszély nem tehet kárt, 
 A haláltól sem fél.###5. vers

 Azért, kik éheztek, 
 Jertek az Úr asztalához, 
 Siessetek jóvoltához, 
 És megelégesztek. 
 Mert az Úr nem hagyja 
 A töredelmes lelkeket, 
 Sőt táplálja mindezeket: 
 Magát nekik adja.###6. vers

 Mint a száj részesül 
 A látható szent jegyekben, 
 Úgy e nagy Úr a hívekben 
 Él, s vélek egyesül. 
 Lesz édes dajkájuk: 
 Megtöretett szent testének, 
 Kiontott drága vérének 
 Hasznát szabja rájuk.###7. vers

 Hát lelkem, tégy vallást, 
 Hogy igaz szívvel szereted 
 Ez Urat, s híven követed, 
 És néki adsz szállást. 
 Jőjj be hozzám, kérlek, 
 Jézus, én kedves vendégem, 
 Mert te vagy én dicsőségem, 
 Csak téged kedvellek.
<hr />##440. Dicséret

###1. vers

 Jer, lássuk az Úr keresztjét, 
 Melyet felvett érettünk, :/: 
 Megszánván embernek vesztét, 
 Megfizete helyettünk.
 Úr lévén, lett szolgává, 
 Mindeneknek csúfjává, 
 Istenségét elrejtette, 
 Midőn testünket felvette.###2. vers

 A Gecsemáné kertjében 
 Kezdette szenvedését, :/: 
 Érezvén a kínt lelkében 
 S a halál rettentését, 
 Ivék keserű pohárt, 
 Fizette értünk az árt; 
 Véres cseppjei testének 
 Nékünk gyógyulást szerzének.###3. vers

 Itt szintén lelkéig hata 
 Sebes vizek mélysége, :/: 
 Itt kezdődék a nagy csata 
 S lelke keserűsége: 
 Egyedül hagyattaték, 
 Éjjel megfogattaték; 
 Ki mindent kézen fogva tart, 
 Megfogattatni így akart.###4. vers

 Feszítésre ítélteték 
 S gyalázatos kínokra, :/:
 Pilátushoz vitetteték, 
 Önként ment ez átokra.
 Ki ügyét hogy meghallá, 
 Őt ártatlannak vallá, 
 Mégis adá keresztfára, 
 A legkínosabb halálra.###5. vers

 Mint Prófétát, csúffá tették,
 Mert befedvén szent fejét, :/: 
 Verték, s ki verte? kérdezték,
 Kísértvén szent erejét. 
 Mint Királyt, meggyalázák,
 Tövissel koronázák, 
 Náddal verék a bársonyban, 
 Csúfolák térdhajtásokban.###6. vers

 A fát adván szent vállára,
 Mint Pap, meggyaláztaték, :/: 
 Az is lőn gyalázatjára, 
 Hogy megostoroztaték. 
 A vitézek kifoszták, 
 És ruháit megoszták; 
 A nagy bűnöst elereszték, 
 A szentet fára függeszték.###7. vers

 Mily csuda buzgó szerelem: 
 Meghalni barátiért, :/: 
 De e kegyes Fejedelem 
 Meghalt ellenségiért. 
 Ez lelkünk drága bére, 
 Mert Isten fia vére: 
 Mily drága az az áldozat, 
 Mellyel romol a kárhozat.###8. vers

 Ezért szerzé szent asztalát,
 Hogy e jót előadja, :/: 
 Szenvedését és halálát 
 Szemeink előtt hagyja. 
 A kenyér megtörése, 
 A bornak kitöltése 
 Lelke, teste szenvedését,
 Jelenti megöletését.###9. vers

 Ez egyszerű vendégségben 
 Jézussal egyesülünk, :/: 
 Egy kenyérből e szentségben 
 Hívők mind részesülünk. 
 E rövid szent vacsora
 Mutat mennyei jóra; 
 Ezt az ő kínt látott teste 
 Választottinak kereste.###10. vers

 Az Úr sebei mi sebünk, 
 Halálunk ő halála; :/:
 Ő érdeme mi érdemünk, 
 Részesülés ez nála. 
 Pecsétli ezt az étel, 
 Együtt a pohárvétel: 
 Testét midőn hittel esszük, 
 Magunk ő testévé tesszük.###11. vers

 Ez eledel zálog nékünk, 
 Hogy lesz mennyben menyegzőnk,:/: 
 Ezzel hitünk, reménységünk: 
 Öregbül lelki erőnk. 
 De mit ér sokszor enni, 
 E szent vacsorát venni, 
 Ha lélek szerint nem élünk, 
 Büntetést enni nem félünk?!###12. vers

 Ha meghaltunk Úr Jézussal, 
 Nem illik már vétkeznünk; :/: 
 Feltámadván Úr Krisztussal, 
 Le kell a bűnt vetkeznünk. 
 Mint mennyei lakosok, 
 Legyünk tiszták s okosok; 
 Mint testének s vendégének, 
 Szükséges lennünk szenteknek.###13. vers

 Isten ártatlan Báránya, 
 Méltó vagy, hogy végy áldást, :/: 
 Mert érdemed azt kívánja, 
 Végy tőlünk hálaadást! 
 Végy örök dicsőséget, 
 Hatalmat, tisztességet, 
 Mert értünk megölettettél, 
 Atyádnak eleget tettél.###14. vers

 Add Úr Jézus, halálodban, 
 Követnünk életedben, :/:
 Szentséges tudományodban,
 Szelíd szenvedésedben.
 Légyünk alázatosak. 
 Mindenhez irgalmasak; 
 Segélj erre Szentlelkeddel, 
 Oktass, vezérelj igéddel!
<hr />##441. Dicséret

###1. vers

 Kegyes Jézus, én imádságomra, 
 Hajtsad füled én kiáltásomra, 
 Jusson hozzád kérésem én jómra, 
 Ne vess, Uram, végnapon pokolra.###2. vers

 Szomorkodom undok bűneimért, 
 Fohászkodom sok gonoszságimért, 
 Félek Uram, mert sok rútságimért 
 Megutáltál, tudom én bűnömért.###3. vers

 Tökéletes a te ítéleted, 
 Tiszta, szent vagy, a bűnt nem 
 nézheted, 
 megbünteted, 
 kirekeszted.
 A vakmerő bűnöst 
 Országodból méltán ###4. vers

 Félek, azért, megvallom, Istenem, 
 Hogy ha úgy bánsz, mint érdemlem, 
 velem,  Szent színedet elfordítod tőlem, 
 Országodból kirekeszted lelkem.###5. vers

 Mert ha végignézek életemen, 
 Látom, hogy a bűnt 
 gyermekségemen  Kezdettem, és azóta 
 szüntelen 
 lelkemen.
 Növekedett a teher ###6. vers

 Múló hasznát a bűnnek szerettem, 
 Törvényedet azért félre tettem; 
 Felebarátomat sértegettem, 
 Melyért hozzád méltatlanná lettem.###7. vers

 De ez egyben biztatásom lelem,
 Hogy te nálad vagyon a kegyelem; 
 Azért hozzád szívemet emelem: 
 Cselekedjél irgalmasan velem.###8. vers

 Mert nem azért vetted fel testünket, 
 Hogy megítélj bűnünkért 
 bennünket,  Hanem, hogy 
 megszabadítsd lelkünket 
 És megszerezd örök életünket.###9. vers

 A megtérő bűnösnek kedveztél, 
 Bűnbocsátó kegyelmet ígértél, 
 Isten előtt érte kezes lettél, 
 Minden átkot fejéről elvettél.###10. vers

 Kívánkozom én is hozzád térni, 
 Segélj, Uram, e szent célt elérni, 
 Mert így lehet kegyelmedet kérni,
 Így lehet csak tőled azt megnyerni.###11. vers

 Segélj, segélj, én édes Istenem! 
 Néked adom s ajánlom ma lelkem: 
 Kérlek, fogadd magadhoz, Jézusom, 
 Idvességem s életem, Krisztusom!###12. vers

 Míg itt élek, éltem vezéreljed, 
 Tartóztasson a bűntől törvényed; 
 Minden jóra segéljen Szentlelked, 
 Kegyelemmel biztasson érdemed.###13. vers

 Mikor érem halálom óráját,
 Biztass, hogy jól kifutván a pályát,
 Majd meglátom az Isten orcáját, 
 Elnyerem az élet koronáját.
<hr />##442. Dicséret

###1. vers

 Idvességünk, váltságunk, 
 Jézus! hozzád kiáltunk; 
 Midőn a kegyelem 
 asztalához lépünk:
 Jővel, maradj mivélünk!###2. vers

 Nagy volt szüleink bűne, 
 De Atyád könyörüle; 
 És az örök halál 
 tüzéből megváltott 
 Engesztelő halálod.###3. vers

 Ez a terített asztal 
 Bűneinkben vígasztal: 
 Hogy könyörülsz rajtunk s 
 kegyelmed velünk lesz, 
 Ha bízunk érdemedhez.###4. vers

 Szent testednek jegyei 
 Annak itt a jelei: 
 Hogy csak az igazán 
 megtérő találhat 
 Idvességet tenálad.###5. vers

 Vérednek kiömlése 
 Bűneink eltörlése; 
 Emlékeztess, midőn 
 ajkunk a bort issza: 
 Légyen éltünk szent s tiszta!###6. vers

 Jézus! a te véred szent!
 Légyen szívünk bűntől ment; 
 Mert örök életet veled 
 az remélhet, 
 Ki megveti a vétket.
 441:1.###7. vers

 Szent törvényed fáklyája
 Világoljon pályánkra! 
 Mert e földi úton, tudjuk, 
 el nem téved, 
 Ki híven követ téged.###8. vers

 Fogjad azért kezünket,
 S magad vezérelj minket;
 Mert a te útadon
 Istenünkhöz vezet 
 A hit, remény, szeretet.###9. vers

 Ha szemeink meglátnak
 Jobbján te szent Atyádnak: 
 Ott a Szentlélekkel örök 
 egyességben 
 Üdvözíts majd az égben!
<hr />##443. Dicséret

###1. vers

 Lelkem, adj dolgot magadnak, 
 Hirdessed édes Uradnak 
 Jóvoltát és felségét. :/: 
 Hirdessed ajándékinak, 
 Melyeket ad barátinak,
 Nagyságát és szépségét.
 Uram, te reád gerjedez :/: 
 Szívem, és rólad zengedez 
 Nyelvem kész indulattal, 
 Mert voltál s vagy te népedhez, 
 Áron vett örökségedhez 
 Drága jó akarattal.###2. vers

 Kijelentéd irgalmadban, 
 Szentséges végvacsorádban, 
 Hogy áldozattá lettél; :/: 
 A benned bízó hívekért, 
 Halált nemző vétkeikért 
 Egyszer eleget tettél. 
 Kikkel is végig lakozol :/: 
 És karjaidon hordozol, 
 Sőt azokkal egyesülsz; 
 Szentlelked által bennük vagy, 
 Noha felséged dicső nagy, 
 S az Atyának jobbján ülsz.###3. vers

 Azért, akik tusakodnak,
 Bűneiken szomorkodnak 
 És hittel reád néznek; :/:
 Idvezítésedet várják, 
 Bűn előtt szívük bezárják, 
 Megtérni igyekeznek; 
 Kívánnak néked engedni, :/: 
 Szent életben nevelkedni 
 És futnak jóvoltodhoz: 
 Azok, mint édes fiaid, 
 Kebeleden nőtt juhaid, 
 Méltók szent asztalodhoz.###4. vers

 De a színes képmutatók, 
 Bűnt vetők, gonoszt aratók 
 Innen távol menjenek; :/: 
 Megtérni nem tudó szívek, 
 Álnokságra felvont ívek 
 E jóval ne éljenek. 
 Ti, álnokságnak fiai, :/: 
 Fussatok el, mert javai 
 Az Úrnak nem tiétek; 
 Ha éltek itt méltatlanul, 
 A harag csalhatatlanul 
 Reátok száll, higyjétek.###5. vers

 Hát lelkem, hallgasd Uradat, 
 Próbáld meg tennenmagadat, 
 Úgy járulj ez asztalhoz. :/: 
 Higyj, térj meg, a bűnt útáljad, 
 Az Istent féljed, szolgáljad, 
 Fuss hozzá, mint kőfalhoz.
 Uram, ezekre kész vagyok, :/: 
 De hibáim sokak, nagyok, 
 Rajtam nagy terhek vannak: 
 Ó Jézus, engem ne hagyj el, 
 Segélj, tőlem ne maradj el, 
 Sőt válassz el magadnak.
<hr />##444. Dicséret

###1. vers

 Ó, Istennek választott kedves népe, 
 Kit ékesít szentséges lelki képe: 
 Vigyázz te belső ékességedre, 
 Szépségedre.###2. vers

 A te szemeid az Úrra nézzenek, 
 Szent rendelési előtted légyenek,
 Az Úrnak kertje hogy virágozzék, 
 Illatozzék.###3. vers

 Szent Igéjét híven s tisztán hirdessed, 
 Háza tisztaságát híven szeressed,
 A jókat vedd és tartsd kebeledben, 
 Szerelmedben.###4. vers

 Akik hitüknek szép jelét mutatják, 
 Magukat szent áldozatul állatják, 
 Azokat, mint illik, csókolgassad 
 És biztassad.###5. vers

 Az igaz útról kik eltévelyedtek, 
 Feslett és rossz életre vetemedtek, 
 Térítsd meg őket hasznos intéssel 
 És feddéssel.###6. vers

 Hogyha szeretetből lett intésednek, 
 Megvetvén a bűnt, kész szívvel 
 engednek, 
 Jó szemmel tovább is nézz azokra, 
 Járj javokra.###7. vers

 Így az Úr háza nem romlik, sőt épül, 
 Ékes voltában napról-napra szépül, 
 Plántái nőnek az Úr kedvére, 
 Örömére.###8. vers

 Te pedig, hívek hűséges pásztora, 
 Segéld gyenge népedet minden jóra, 
 Hogy a szent igazságot szeresse, 
 Azt kövesse.
<hr />##445. Dicséret

###1. vers

 Szólsz hozzám, Istenem s én választ adni 
 készen 
 Már-már megindulok, hogy rád bízzam 
 magam, 
 De, látod, köt s lehúz még régi 
 csüggedésem,
 Áldd meg ma lelkemet több hittel, ó 
 Uram.###2. vers

 Sok szép ígéretem ó hányszor 
 megtagadtam, 
 A nagy fogadkozást, hogy csak tiéd 
 szívem. 
 A bűnös gyengeség bús rabjának 
 maradtam, 
 És törvényed szerint nem éltem 
 semmiben.###3. vers

 Ha jót tettél velem, ha áldva látogattál: 
 Én nem dicsértelek s nem hirdettem 
 neved; 
 Nem értettem, mikor szenvedni, sírni 
 hagytál, 
 Hogy, ha szeretsz, miért sújt vessződ 
 engemet?###4. vers

 Köt még a földi jó, a bűn, a földi örvény, 
 S tehozzád bűnömért, lásd, el nem 
 juthatok. 
 A béklyó súlya nyom, levetném, 
 összetörném, 
 De lelkem gyenge még s jaj, 
 összeroskadok.###5. vers

 Más nem tanít meg rá, csak égi 
 bölcsességed, 
 Hogy bölcsen bízzak és szolgáljak úgy 
 neked. 
 Mit érek nélküled? Add, hogy imádva 
 téged, 
 Bús, gyarló bűnös én, hadd légyek 
 gyermeked.###6. vers

 Nagy lelked élt, Uram, a prófétás 
 időkben,
 Az fénylett át a szent s apostol életén; 
 Áldj meg s kegyelmedet reám is töltsd ki 
 bőven, 
 Hogy Jézust nézzem és ővéle győzzek én.
<hr />##446. Dicséret

###1. vers

 Uram, bocsásd el népedet békével, 
 Idvezítésed kívánt örömével, 
 Mert megtaláltuk, amit lelkünk kedvel, 
 Megragadjuk hittel s nem bocsátjuk el; 
 Már ő miénk, mi vagyunk az övéi, 
 Véle egy testek, java részesei.###2. vers

 Élünk e gyarló testben többé nem mi, 
 Hű szerelmétől nem szakaszt el semmi. 
 Ó, Jézus, gyenge hitünket neveljed, 
 Te magad lelkünk az égre emeljed, 
 Hogy így lelkünket az ég dicső vára
 Fogja be, annak örökös javára.
<hr />##447. Dicséret

###1. vers

 Uram, bocsássad el 
 Szolgádat békével, 
 Szent ígéreted szerint, 
 Mert te idvezítőd 
 Én szemeim előtt 
 Nékem nyilván megjelent.###2. vers

 Kit világos fényül 
 Pogányoknak küldél, 
 Kinek fényességével 
 Nyilván kijelenék 
 A szent Izráelnek 
 Nagy dicsősége széjjel.
<hr />##448. Dicséret

###1. vers

 Hirdetvén az Úr halálát, 
 Uram, néked adunk hálát, 
 Hogy nemcsak tartod testünket, 
 Hanem táplálod lelkünket. ###2. vers

 Ma is ételt készítettél 
 Ennek, s asztalt terítettél, 
 Melyről Fiad szent testével, 
 Elégítél szent vérével.###3. vers

 Ezzel világos jelt adtál Nékünk, 
 S arról megbiztattál, 
 Hogy, ha igaz hitünk lészen, 
 Fiad miénk lesz egészen.###4. vers

 Kérünk, Uram, adj kegyelmet Arra, 
 És nyújts segedelmet, 
 Hogy Jézusunkat szeressük 
 És őtet végig kövessük.###5. vers

 Az ő megtöretett teste, 
 Mellyel váltságunk kereste, 
 Lelkünk máskor is táplálja, 
 A bűnért meg ne útálja.###6. vers

 Segítsd gyarló tehetségünk, 
 Véle kötött szövetségünk 
 Hogy szent és állandó légyen, 
 Mígnem lelkünk hozzá mégyen.###7. vers

 Amely fogadást ma tettünk, 
 Midőn asztalodról ettünk, 
 Uram, segélj, hogy megálljuk, 
 A bűnöket megútáljuk.
<hr />##449. Dicséret

###1. vers

 Uram, téged tisztellek
 Méltó hálaadással. 
 Áldom neved, míg élek, 
 Szép dicséret-mondással, 
 És hirdetem mindennek 
 Nagy voltát kegyelmednek.###2. vers

 Mert te voltál Istenem 
 Anyám méhétől fogva. 
 Felkölt a bűn ellenem, 
 Hogy tőrbe ejtsen fogva, 
 De lelked engem megszánt,
 Rólam minden tőrt elhányt.###3. vers

 Igazságod palástját 
 Reám kiterjesztetted, 
 Szentlelkednek áldását 
 Bennem felgerjesztetted, 
 Hogy megújulást végyek: 
 Hozzád hasonló légyek.###4. vers

 Hát vajjon hogy lehetne, 
 Ó Jézus, egy drága kincs, 
 Hogy lelkem ne szeretne, 
 Holott nálad főbb jó nincs. 
 Csak te vagy a valóság, 
 Út, élet és igazság.###5. vers

 Szeretlek is bizonnyal,
 Lelkem hozzád kiterjed. 
 Bár halnék meg azonnal, 
 Ha szívem rád nem gerjed: 
 Mert halál és ítélet 
 Nálad nélkül az élet.###6. vers

 Szívem vallástételét 
 Jó lelkiismerettel 
 Megtartom, s adom jelét 
 Kegyes és szent élettel, 
 Hogy életem folyása 
 Légyen másnak lámpása.###7. vers

 Szent lábaidnál ülök, 
 Hallgatok törvényedre, 
 Bűnt útálok, kerülök, 
 Hogy lehessek kedvedre, 
 S megmutassam valóban: 
 Örül szívem a jóban.###8. vers

 Mert tudom: akik járnak
 A romlott testnek útján, 
 Tőled hiába várnak 
 Áldást haláluk után. 
 Jaj lesz vége dolguknak, 
 El kell veszni azoknak.###9. vers

 De nékem reménységem 
 Vagyon az én Uramban, 
 Hiszem: lesz idvességem, 
 Csak járjak jó útamban: 
 Ha követem világát, 
 Meglátom szent országát.###10. vers

 De mivel, Uram, e test, 
 Melyben lelkem sátoroz, 
 Gyakran csügged s igen rest, 
 A Sátán is jár s oroz: 
 Kérlek, oktass Lelkeddel,
 Végy körül kegyelmeddel.
<hr />##450. Dicséret

###1. vers

 Drága dolog az Úr Istent dícsérni, 
 Színe előtt kegyesen énekelni, 
 Ékes dolog szent nevét magasztalni, 
 A híveknek ő előtte szolgálni.###2. vers

 Ő gyógyít meg szomorodott szíveket, 
 Vígasztalja az elalélt lelkeket, 
 Ő enyhít meg sok keserűségeket, 
 Mind testi, mind lelki betegségeket.###3. vers

 Az őnéki csodálatos tanácsa,
 Hogy a szelídeket felmagasztalja,
 De a kevély gonoszokat útálja, 
 És azokat a földig megalázza.###4. vers

 Énekeljünk néki hálaadással, 
 Vígasságos hangicsáló szerszámmal: 
 Beszélgessünk e mi kegyes Urunkkal, 
 Magasztalván őtet imádságunkkal.###5. vers

 Dícsérd azért, Jeruzsálem, Uradat! 
 Keresztyénség, magasztald Megváltódat! 
 Áldjad, Sion, mennyei királyodat! 
 Híveknek serege, te szent Atyádat!
<hr />##451. Dicséret

###1. vers

 Száma nincsen, Uram, 
 jótéteményidnek, Vége, hossza nincsen 
 kegyelmességednek; 
 Azért magasztallak felette 
 mindennek, Mert hiszen én lelkem 
 te ígéretednek.
 451:1.###2. vers

 Kiáltásom, Uram, tőled el nem 
 vetéd, 
 Az én nyavalyámat csak te magad 
 nézéd; 
 Atyai voltodat rajtam éreztetéd, 
 Irgalmasságodat mikor megjelentéd.
 451:1.###3. vers

 A pokol torkából te kiszabadítál, 
 És az én lelkemben engem 
 megnyugtattál, 
 Te ígéreteddel mikoron biztattál, 
 Fiad által ismét fiaddá fogadtál.
 451:1.###4. vers

 Kész mindenha lelkem néked 
 énekelni, Mind e világ előtt rólad 
 vallást tenni, 
 Sok jótételidért néked hálát adni, 
 Örökkön örökké tégedet dicsérni.
 452:1.
<hr />##452. Dicséret

###1. vers

 Jézus, édes emlékezet, 
 Te adsz szívünknek örömet: 
 Már hozzád vontad szívemet; 
 Vezéreljed lépésimet.###2. vers

 Jézus, megtérők reménye, 
 Hozzád kiáltóknak szíve, 
 Téged keresőknek kincse, 
 Megtalálóknak mindene!###3. vers

 Jézus, szívnek édessége, 
 Élő kútja, fényessége, 
 Minden kincsének szekrénye, 
 Kívánságának jó vége:###4. vers

 Sem nyelv azt meg nem mondhatja, 
 Sem betű fel nem írhatja, 
 Csak ki próbálta, tudhatja, 
 Hogy milyen a Jézus lángja.###5. vers

 Te vagy kegyelem kútfeje, 
 Igaz hazánk fényessége, 
 Búbánatnak enyhítője, 
 Boldogságnak megszerzője.###6. vers

 Tégedet áldnak mennyégben, 
 Magasztalnak dicsőségben; 
 Jézus, vígasztalj éltünkben, 
 Juttass Atyádnak kedvében.###7. vers

 Téged kövessünk egy szívvel, 
 Énekléssel, könyörgéssel, 
 Hogy mi is a Szentlélekkel 
 Lehessünk egyek Istennel.###8. vers

 Jézus, mennyben légy örömünk, 
 Ki voltál földön érdemünk; 
 Benned minden dicsőségünk, 
 Ó mi Urunk és Istenünk!
<hr />##453. Dicséret

###1. vers

 Hozzád kiáltok, én Istenem, 
 Mert érzem, mily gyarló vagyok, 
 Ellenségim sokak s nagyok, 
 Az ó-ember harcol ellenem.###2. vers

 Szerez lelkemnek sokféle bajt, 
 Mivel erősebb nálamnál, 
 Lakozik szintén házamnál; 
 Ha meg nem szánsz, jaj, tőribe hajt.###3. vers

 Öldököld meg, Uram, én bennem 
 Ez ó-embert, hogy meghaljon, 
 Maga pártjára ne vonjon: 
 Ne kelljen igáját felvennem.###4. vers

 Küldd el hozzám áldott lelkedet, 
 Ki által bánja, gyűlölje 
 Szívem a bűnt, sőt megölje, 
 Mely megbántotta Felségedet.###5. vers

 Támaszd fel, Uram, valójában 
 Az új embert én szívemben; 
 Hadd nyugodjék kebelemben, 
 S örüljek az Úr jóvoltában.###6. vers

 Az igazságnak tudománya 
 Járásomban vezéreljen, 
 Hogy lelkem-testem úgy éljen, 
 Mint szent akaratod kívánja.###7. vers

 Taníts meg te szent törvényedből, 
 Felségedet mint tiszteljem, 
 Máshoz magam mint viseljem, 
 Hogy ki ne essem szerelmedből.###8. vers

 Kész lészek, Uram, ím fogadom: 
 Szent törvényed szerint élek, 
 Járok, kelek, fekszem vélek:
 Zálogul szívem néked adom.
<hr />##454. Dicséret

###1. vers

 Ez a világ csak baj halma, 
 Nincs itt senkinek nyugalma, 
 Minden naphoz új küzdelmet, 
 Vállainkra rak sok terhet.###2. vers

 Mint őz, szarvas a vizekre, 
 Vágyom azért oly helyekre, 
 Ahol lelkem nyugtot talál, 
 Jézusommal egy úton jár.###3. vers

 Legyen bár tövissel rakva,
 Nyugodt szívvel járok rajta, 
 Jézus terhe könnyű s édes, 
 Igája gyönyörűséges.
<hr />##455. Dicséret

###1. vers

 Testvérek, menjünk bátran, 
 Hamar leszáll az éj, 
 E földi pusztaságban
 Megállni nagy veszély. 
 Hát merítsünk erőt 
 A menny felé sietni 
 Nem állva megpihenni 
 A boldog cél előtt.###2. vers

 A keskeny útra térünk, 
 Ne rettentsen meg az; 
 Ki elhívott, vezérünk, 
 Tudjuk, hogy hű s igaz. 
 Mint egykor Ő tevé, 
 Most véle s benne bízva, 
 Arcát ki-ki fordítsa 
 A szent város felé.###3. vers

 Ó-emberünk ha szenved, 
 Az jó nekünk, tudom;
 Ki vérnek, testnek enged, 
 Az nem jár jó úton.
 A láthatót ne bánd, 
 Csak rázd le, mi kötözne: 
 Hadd törjön éned össze, 
 Menvén halálon át.###4. vers

 Zarándok módra járva, 
 Legyen kezünk üres; 
 Csak terhet vesz magára, 
 Ki pénzt, vagyont keres. 
 Hadd gyűjtsön a világ, 
 Mi tőle el se kérjük, 
 Kevéssel is beérjük, 
 Bennünket gond se bánt.###5. vers

 Az út el van hagyatva, 
 Borítja sok tövis; 
 Nehéz emelni rajta 
 Még a keresztet is. 
 De egy út van csupán, 
 Így hát előre bátran,
 Keresztül minden gáton, 
 Hű Mesterünk után.###6. vers

 Úgy járunk itt, lenézve, 
 Mint ismeretlenek; 
 Sokan nem vesznek észre, 
 Hangunk se hallva meg. 
 De aki ránk figyel, 
 Víg énekünket hallja. 
 Szent reménység sugallja, 
 Mit ajkunk énekel.###1. vers

 Ha botlanak a gyöngék, 
 Segítsen az erős; 
 Hordjuk, emeljük önként, 
 Kin gyöngesége győz. 
 Tartsunk jól össze hát, 
 Tudjunk utolsók lenni, 
 A bajt vállunkra venni 
 E földi élten át.###8. vers

 Menjünk vígan sietve, 
 Hisz útunk egyre fogy; 
 Nap megy napot követve, 
 S a test majd sírba rogy. 
 Csak még egy kis tűrés! 
 Ha Őt híven követjük: 
 A láncot mind levetjük 
 S vár ránk az égi rész.###9. vers

 Elmúlik nemsokára 
 A földi vándorút, 
 És az örök hazába, 
 Ki hű volt, mind bejut.
 Ott vár angyalsereg, 
 Ott várnak mind a szentek,
 S az Atyánál pihentek, 
 Megfáradt gyermekek.
<hr />##456. Dicséret

###1. vers

 Hatalmas Isten, könyörgünk,
 Szent Felségedhez kiáltunk,
 Mert igen megnyomorodtunk, 
 Fejünket nincsen már kihez hajtanunk.###2. vers

 Irgalmas Isten, hallgass meg, 
 Bűnünket nékünk bocsásd meg, 
 A te hitedet építsd meg
 És Szentlelkeddel, kérünk, vígasztalj 
 meg!###3. vers

 Jertek énhozzám, bűnösök, 
 Fiaim nékem legyetek, 
 Mert én is Atyátok lészek, 
 Ha bűnötökből énhozzám megtértek!###4. vers

 Értsük meg hát ő mondását, 
 Ismerjük meg bűneinket, 
 Kövessük meg Istenünket, 
 Így megmenthetjük ördögtől lelkünket.###5. vers

 Hagyjuk el a nagy vakságot, 
 És kérjünk világosságot, 
 Mert ő gyűlöl hamisságot
 És csak szereti az egy igazságot.###6. vers

 Nincs igaz más, mint a Krisztus, 
 Mert igazság ő beszéde; 
 Maradjunk azért ezekben, 
 Ne kételkedjünk Isten beszédében.###7. vers

 Dícsérjük az Atya Istent, 
 Magasztaljuk Fiú Istent; 
 Vélek a Szentlélek Istent, 
 Három személyben csak egy bizony 
 Istent!
<hr />##457. Dicséret

###1. vers

 Ó Jézus, árva csendben 
 az ajtón kívül állsz, 
 Bejönnél már, de némán
 kulcsfordulásra vársz. 
 Mi mondjuk, hogy miénk 
 vagy, te vagy a név, a jel: 
 Ó szégyen, hogy te légy az, 
 akinek várni kell.###2. vers

 Ó Jézus, most kopogtatsz, 
 sebhelyes még a kéz; 
 Könnymarta kedves arcod 
 oly búsan intve néz. 
 Ó, áldott, drága jóság, 
 mely ennyit tűrve vár! 
 Ó, bűnök szörnyű bűne, 
 mely téged így kizár!###3. vers

 Ó Jézus, szólsz s a szívhez
 a szó szelíden ér: 
 „Így bánsz velem? –
 teérted hullt testemből a vér!” 
 Bús szégyennel behívunk,
 az ajtónk nyitva már. 
 Jöjj, Jézus, jöjj, ne hagyj el, 
 a szívünk várva vár.
<hr />##458. Dicséret

###1. vers

 Aki értem megnyíltál, 
 Rejts el ó örök kőszál! 
 Az a víz s a drága vér, 
 Melyet ontál a bűnér', 
 Gyógyír légyen lelkemnek, 
 Bűntől s vádtól mentsen meg!###2. vers

 Törvényednek eleget 
 Bűnös ember nem tehet; 
 Buzgóságom égne bár, 
 S folyna könnyem, mint az ár: 
 Elégtételt az nem ad, 
 Csak te válthatsz meg magad.###3. vers

 Jövök, semmit nem hozva, 
 Keresztedbe fogózva, 
 Meztelen, hogy felruházz, 
 Árván, bízva, hogy megszánsz; 
 Nem hagy a bűn pihenést: 
 Mosd le, ó, mert megemészt!###4. vers

 Ha bevégzem életem, 
 És lezárul már szemem, 
 Ismeretlen bár az út, 
 Hozzád lelkem mennybe jut: 
 Aki értem megnyíltál, 
 Rejts el, ó, örök Kőszál!
<hr />##459. Dicséret

###1. vers

 Az Isten Bárányára 
 Letészem bűnöm én, :/: 
 És lelkem béke várja 
 Ott a kereszt tövén. 
 A szívem mindenestül 
 Az Úr elé viszem, 
 Megtisztul minden szennytül 
 A Jézus vériben, A Jézus vériben.###2. vers

 Megtörve és üresen
 Adom magam neki, :/: 
 Hogy újjá ő teremtsen, 
 Az űrt ő töltse ki. 
 Minden gondom, keservem 
 Az Úrnak átadom,
 Ő hordja minden terhem,
 Eltörli bánatom, Eltörli bánatom.###3. vers

 Örök kőszálra állva 
 A lelkem megpihen; :/: 
 Nyugszom Atyám házába’
 Jézus kegyelmiben. 
 Az ő nevét imádom 
 Most mindenek felett; 
 Jézus az én királyom, 
 Imámra felelet, Imámra felelet.###4. vers

 Szeretnék lenni, mint ő, 
 Alázatos, szelíd, :/: 
 Követni híven, mint ő, 
 Atyám parancsait. 
 Szeretnék lakni nála, 
 Hol mennyei sereg Dicső harmóniába’ 
 Örök imát rebeg, Örök imát rebeg.
<hr />##460. Dicséret

###1. vers

 Amint vagyok, – sok bűn alatt, 
 De hallva hívó hangodat, 
 Ki értem áldozád magad: 
 – Fogadj el, Jézusom!###2. vers

 Amint vagyok, – nem várva, hogy 
 Lelkemnek terhe, szennye fogy, 
 Te, aki megtisztíthatod: 
 – Fogadj el, Jézusom!###3. vers

 Amint vagyok, – bár gyötrelem, 
 S kétség rágódik lelkemen, 
 Kívül harc, bennem félelem: 
 – Fogadj el, Jézusom!
 460:4.###4. vers

 Amint vagyok, – vak és szegény, 
 Hogy kincset leljek benned én, 
 S derüljön éjszakámra fény: 
 – Fogadj el, Jézusom!
 460:5.###5. vers

 Amint vagyok, – nincs semmi gát, 
 Kegyelmed mit ne törne át; 
 Hadd bízza lelkem rád magát: 
 – Fogadj el, Jézusom!
 460:6.###6. vers

 Amint vagyok, – hogy a te szent 
 Szerelmed tudjam, mit jelent 
 Már itt, s majd egykor odafent: 
 – Fogadj el, Jézusom!
<hr />##461. Dicséret

###1. vers

 Bár bűn és kín gyötör,
 És nehéz bár szívem, 
 A Sátán életemre tör: 
 Kétségbe nem esem.###2. vers

 Bár vétkem súlya nagy, 
 Mégis hozzád jövök: 
 A bűnnek gyűlölője vagy, 
 De kegyelmed örök.###3. vers

 Az én erőm kicsiny, 
 S a bűn erős nagyon: 
 Te tudsz s akarsz segíteni, 
 Hát segíts bajomon!###4. vers

 Az ég oly messze van,
 Még messzebb tőled én, 
 De szent igédben írva van, 
 Hogy irgalmad enyém.###5. vers

 Nem félek senkitől, 
 Hisz te vigyázsz reám, 
 Már bánat és gond sem gyötör: 
 Meghallgatod imám.###6. vers

 Jézusban bízva én 
 Szívemet átadom, 
 Mert így, tudom: akármi ér, 
 Atyám szeret nagyon.
 462:1.
<hr />##462. Dicséret

###1. vers

 Csak vezess, Uram végig és fogd 
 kezem,:/: :/:  Míg boldogan a célhoz 
 elérkezem, 
 Mert nélküled az én erőm oly kevés, 
 De hol te jársz előttem, nincs 
 rettegés.###2. vers

 Szent irgalmaddal szívemet födjed bé, :/: 
 Tedd örömben és bánatban csöndessé,
 Hogy hadd pihenjen lábadnál 
 gyermeked, 
 Ki szemlehúnyva téged híven követ.###3. vers

 Ha gyarlóságom meg nem is érzené: :/:
 A vak homályból te mutatsz ég felé; 
 Csak vezess, Uram, végig, és fogd kezem, 
 Míg boldogan a célhoz elérkezem.
<hr />##463. Dicséret

###1. vers

 Isten élő Lelke, jöjj, áldva szállj le rám, 
 Égi lángod járja át szívem és a szám! 
 Oldj fel, küldj el, tölts el tűzzel! 
 Isten élő Lelke, jöjj, áldva szállj le rám!###2. vers

 Isten élő Lelke, jöjj, légy vezérem itt, 
 Ó, segíts, hogy hagyjam el bűnök útjait! 
 Oldj fel, küldj el, tölts el tűzzel! 
 Isten élő Lelke, jöjj, légy vezérem itt!###3. vers

 Isten élő Lelke, jöjj, hadd lehessek szent, 
 S Jézusommal légyek egy már e földön 
 lent!
 Oldj fel, küldj el, tölts el tűzzel! 
 Isten élő Lelke, jöjj, hadd lehessek szent!###4. vers

 Isten élő Lelke, jöjj, győzedelmet adj, 
 S majd a végső harcon át mennybe 
 fölragadj! 
 Oldj fel, küldj el, tölts el tűzzel! 
 Isten élő Lelke, jöjj, győzedelmet adj!
<hr />##464. Dicséret

###1. vers

 Jöjj, királyom, Jézusom! 
 Szívem, íme megnyitom. 
 A gonosztól óvj te meg, 
 Meg ne rontson engemet.###1. vers

 Véreddel, mely el-kifolyt, 
 Mosd le rólam, ami folt; 
 Élet útját megmutasd, 
 Én meg nem találom azt.###1. vers

 Gyógyítsd meg sok nyavalyám, 
 Enyhíts szívem bánatán; 
 Kétség, gond ha gyötrenek, 
 Biztasd nádszál hitemet.###4. vers

 Van hatalmad rá, tudom, 
 Míveld, édes Jézusom: 
 Hit, remény és szeretet 
 Töltse be a szívemet.###5. vers

 A keresztet te adod, 
 Adj hozzá alázatot: 
 Hordjam olyan csendesen, 
 Mint egykor te, Mesterem.###6. vers

 Majd, ha véget ér a harc
 S megpihentetni akarsz:
 Megragadom jobbodat, 
 S mennyországod béfogad.
<hr />##465. Dicséret

###1. vers

 Szelíd szemed, Úr Jézus, 
 Jól látja minden vétkemet, 
 Személyemet ne vesse meg 
 Szelíd szemed, Úr Jézus.###2. vers

 Szelíd szemed, Úr Jézus, 
 Tekintsen rám, ha roskadok, 
 Adjon békét, bocsánatot 
 Szelíd szemed, Úr Jézus.###3. vers

 Szelíd szemed, Úr Jézus, 
 Tudom, hogy vádat is emel; 
 Vétkeztem én, ítéljen el 
 Szelíd szemed, Úr Jézus.###4. vers

 Szelíd szemed, Úr Jézus, 
 Elítél bár, lásd, én megint 
 Csak várom, hogy majd rám tekint 
 Szelíd szemed, Úr Jézus.
<hr />##466. Dicséret

###1. vers

 Rád tekint már hitem, 
 Megváltóm, Istenem, 
 A Golgotán: 
 Halld könyörgésemet, 
 És vedd el vétkemet; 
 Mostantól hadd legyek 
 Tied csupán.###2. vers

 Szívemet töltse be 
 Kegyelmed ereje 
 Buzgósággal! 
 Meghaltál érettem; 
 Add: szívem s életem 
 Teérted éghessen,
 Forró lánggal!###3. vers

 Ha elfog útamon
 Félelem s fájdalom: 
 Fogd kezemet! 
 Derítsd fel éjemet, 
 Szárítsd fel könnyemet: 
 Tévelygésben ne hagyd 
 Én lelkemet!###4. vers

 Éltem ha fogyva-fogy, 
 És a halál ahogy 
 Jön már felém: 
 Megváltóm, ments te meg 
 Kétségtől engemet, 
 Nálad hogy üdvömet 
 Meglássam én.
<hr />##467. Dicséret

###1. vers

 Mily jó, ha bűntől már szabad, 
 Az Úr szolgája vagy; 
 A bűn szolgája gyáva rab, 
 A Krisztusé szabad.###2. vers

 A bűn sötétben tévelyeg 
 És bajba dönt vakon; 
 De Krisztus kézen fog s vezet 
 Világos útakon.###3. vers

 A bűnben kín van s gyűlölet, 
 Mi mást, más minket öl; 
 Öröm köt egybe s szeretet 
 Az Úr szívén belől.###4. vers

 Már szolgád lettem, Jézusom, 
 Ki értem áldozál; 
 Más uram nincsen, jól tudom, 
 Mert bűnből kihozál.###5. vers

 Légy áldott, Krisztusom, te nagy! 
 Hadd adjam át szívem: 
 Vedd szívesen, hogy hol te vagy, 
 E szív is ott legyen.
<hr />##468. Dicséret

###1. vers

 Zengd Jézus nevét, zengd, világ,
 Őt angyalok, áldjátok! 
 Felékesítve homlokát, 
 Királlyá Jézust, Jézust koronázzátok!###2. vers

 Ti vértanúi Istennek, 
 Kik mennyben szolgáljátok 
 A Bárányt, ki megöletett: 
 Királlyá Jézust, Jézust koronázzátok!###3. vers

 Ti választottak, szent hívek, 
 Mind akit ő megváltott, 
 Szent irgalmát dícsérjétek: 
 Királlyá Jézust, Jézust koronázzátok!###4. vers

 Ti bűnösök, mert ő hordott 
 Tiértetek kínt s átkot, 
 És szent vérével áldozott: 
 Királlyá Jézust, Jézust koronázzátok!###5. vers

 Ti népek, törzsek, kik bárhol 
 Az ő szavát halljátok: 
 Nagy jóvoltáért hálából 
 Királlyá Jézust, Jézust koronázzátok!###6. vers

 Mily boldogság lesz majd, ha fenn 
 A Jézus előtt állok 
 És mindörökké zenghetem:
 Királlyá Jézust, Jézust koronázzátok!
<hr />##469. Dicséret

###1. vers

 Jézus, nyájas és szelíd, 
 Láss meg engemet, 
 Hallgassad meg, hű Megváltóm, 
 gyermekedet!###2. vers

 Bűnöm láncát oldja fel
 Kegyelmed s a hit; 
 Törjed össze balga szívem bálványait!###3. vers

 Szabadságot adj nekem
 És tiszta szívet, 
 Vonj magadhoz, Jézusom, hogy járjak 
 veled!###4. vers

 Vezess engem útadon: 
 Magad légy az út, 
 Melyen lelkem a halálból életre jut.
 469:5.###5. vers

 Jézus, nyájas és szelíd, 
 Láss meg engemet: 
 El ne engedd, hű Megváltóm, 
 már kezemet!
<hr />##470. Dicséret

###1. vers

 Úr Jézus, nézz le rám,
 Jöjj, mosd le bűnömet, 
 Sok földi szenvedély kötöz: 
 jöjj, oldj fel engemet.###2. vers

 Úr Jézus, nézz le rám, 
 Gond és bú látogat; 
 Hű szolgád: ízleljem ígért, 
 szent nyugodalmadat.###3. vers

 Úr Jézus, nézz le rám, 
 Ne tévedhessek el; 
 A menny felé sötéten át 
 te légy az úti jel.###4. vers

 Úr Jézus, nézz le rám, 
 Ha nő a félelem, 
 Ár zúg és ellenség szorít, 
 légy, Megváltóm, velem!###5. vers

 Úr Jézus, nézz le rám, 
 Ha elvonult az ár, 
 Te szent derűd derítsen és 
 az örök napsugár.
<hr />##471. Dicséret

###1. vers

 Fel barátim, drága Jézus zászlaja alatt, 
 Rajta, bátran! megsegít és győzedelmet 
 ad. 
 Bízzatok, mert Jézus eljön, ő a fővezér, 
 Zengje ajkunk: hozzád esdünk 
 győzedelemér'!###2. vers

 Lám a Sátán serge talpon, szembetörni 
 kész, 
 Jól vigyázz, mert akit elkap, teste-lelke 
 vész.
 Bízzatok, mert Jézus eljön, ő a fővezér, 
 Zengje ajkunk: hozzád esdünk 
 győzedelemér'!###3. vers

 Szóljon a kürt, fenn lobogjon 
 győzedelmi jel, 
 Így előre Jézusunkkal: néki győzni kell! 
 Bízzatok, mert Jézus eljön, ő a fővezér, 
 Zengje ajkunk: hozzád esdünk 
 győzedelemér'!###4. vers

 Harci zajban, küzdelemben oldalunkon 
 áll, 
 Benne higgyünk, ő segít meg szívünk 
 harcinál. 
 Bízzatok, mert Jézus eljön, ő a fővezér, 
 Zengje ajkunk: hozzád esdünk 
 győzedelemér'!
<hr />##472. Dicséret

###1. vers

 Mennyit zengi a lelki békét, 
 A szívek csendjét énekünk, 
 Bár künn kín és ínség üzenget 
 Sok hangos jajszóval nekünk. 
 Az óra, testvér, gyorsan elfut 
 S az ember útja, sorsa zord, 
 Nincs rá időd, hogy álmodozva 
 A lelked meddőn tékozold.###2. vers

 Ebből az éhség csal ki könnyet, 
 Az ott a fagy miatt remeg, 
 Házad táján sorvadva élnek 
 Éhes, lerongyolt gyermekek. 
 Az apjuk gyötrött mély szemében 
 A meghasonlás láza él, 
 Értük megmentő harcra kelni:
 Elhívatás, testvéri cél.###3. vers

 Lelkek éjét oszlatni fénnyel: 
 Reád az Úr ezt bízta, lásd, :/: 
 S azt, hogy hozz Krisztus szent nevével  
 A bűnösnek szabadulást. 
 Az Isten vérét adta értünk; 
 Láttasd, hogy szent példája hat, 
 S hogy áldott útját járva hittel 
 Te is adod egész magad.###4. vers

 Adj éjt, napot, add át erődet, 
 Add kincsedet, add szívedet, :/: 
 Rontó lelkek gáncsa nem árthat, 
 Győztes csak egy: a szeretet. 
 A Mester lelke járt előtted 
 S kitűzi most eléd a célt, 
 Munkára hát, ne késs, serénykedj 
 Megváltódért, Királyodért.###5. vers

 Áldott Jézus, a földre jöttél 
 S vállaltál értünk szörnyű kínt; :/: 
 Bárcsak tudnánk, Igéd követve, 
 Mi is szenvedni, tűrni mind. 
 Sok szolgád, férfi, nő, ma bízva 
 Átadjuk szívünket neked; 
 Hogy munkánk éljen és teremjen: 
 Gyújtsd fel bennünk szerelmedet!
<hr />##473. Dicséret

###1. vers

 Emeld fel szíved, füled nyisd meg 
 Te kemény nyakú Izrael!
 Isten parancsolatát értsd meg, 
 Törvényire figyelmezzél.###2. vers

 ÉN VAGYOK ISTENED EGYEDŰL, 
 Ki a szolgálatból téged 
 Kihoztalak nagy ínségedből: 
 Ne légyenek más istenid.###3. vers

 NE CSINÁLJ SEMMI 
 BÁLVÁNYKÉPET 
 Akárminémű dologból; 
 Ne imádjad, ne tiszteld őket,
 Mert nagy haragom megindúl.###4. vers

 URADNAK  ISTENEDNEK  NEVÉT 
 SOHA  NE  VEGYED  HIÁBA, 
 Mert aki nem becsüli nevét, 
 Megbünteti azt valóba'.###5. vers

 HAT NAP MINDEN DOLGODAT 
 TÉGYED, 
 NYUGODJÁL  A HETEDIKEN, 
 Mert hogy teremte mindeneket, 
 E nap megnyugovék Isten.###6. vers

 A  TE  ATYÁDAT  ÉS  ANYÁDAT 
 TISZTELJED  szeressed híven, 
 Hogy hosszú életet, sok jókat
 Adjon tenéked az Isten.###7. vers

 Embert NE ÖLJ, ne tégy vérontást, 
 PARÁZNASÁGBA  NE  TÉVEDJ,
 NE OROZZ, gyűlöljed a lopást, 
 HAMIS  BIZONYSÁGOT  NE  TÉGY.###8. vers

 FELEBARÁTODNAK Ő HÁZÁT NE 
 KÍVÁND, se házastársát, 
 Szolgáját, szolgálóleányát, 
 Se barmát, semmi marháját.###9. vers

 Uram, hatalmas a te Igéd,
 Még zengését is rettegjük, 
 Irgalmadból velünk azt tégyed, 
 Hogy akaratodat tégyük.
<hr />##474. Dicséret

###1. vers

 Istennel járni, lakozni, 
 Szent élettel illatozni, 
 Igaz hitben nem habozni: 
 Jézus Krisztus taníts, 
 Taníts imádkozni!
<hr />##475. Dicséret

###1. vers

 „Imádkozzatok és buzgón kérjetek!" -
 Bűnös voltunkért, Uram, ó ne vess meg! 
 Tiszta szívet és Szentlelket adj nékünk, 
 Hallgass meg Fiad nevébe', ha kérünk.###2. vers

 „Keressetek buzgón és megtaláltok!” -
 Téged keresünk, Uram: hogy bűn s átok 
 Erőt ne vegyen mirajtunk, légy nékünk 
 Égi útunk, igazságunk, életünk!###3. vers

 „Zörgessetek buzgón Isten ajtaján!” -
 Elfáradtunk, Uram, e világ zaján; 
 Ó, nyisd meg az égi béke szép honát, 
 Add, hogy zenghessünk örök halleluját!
<hr />##476. Dicséret

###1. vers

 Siess nagy Úr Isten én segítségemre, 
 És légy figyelmetes az én beszédemre,
 Emlékezzél reá szent ígéretedre, 
 Hajtsad füleidet én könyörgésemre.###2. vers

 Hitből, tiszta szívből azért arra kérlek: 
 Engedd, szent igédből hogy 
 ismerhesselek, 
 Teljes életemben hogy dícsérhesselek,
 Minden dolgaimban téged nézhesselek.###3. vers

 Az én életemet tartsd meg szent 
 nevedért, 
 A te szent Fiadnak kedves szerelméért; 
 Nagy hálákat adok tenéked ezekért, 
 Ha meghallgatsz,Uram, engem 
 jóvoltodért.###4. vers

 Nem kérem a végre hosszú életemet, 
 Hogy itt e világon hizlaljam testemet, 
 Sem hogy öregbítsem híremet-nevemet, 
 De hogy dícsérhessem te Istenségedet.###5. vers

 Világi életem csak árnyék énnékem, 
 Mint a szép folyóvíz, elmúlik éntőlem, 
 De a te országod örök lakóhelyem, 
 Melybe Jézus Krisztus által 
 helyheztetem.###6. vers

 Szent Fiad vállára rakád bűneimet, 
 Ördög rabságából megváltál engemet, 
 Érette fiaddá fogadál engemet, 
 Örökössé tevél, mint édes gyermeket.###7. vers

 Bízvást merek azért néked könyörögni, 
 Az én ajakimmal áldozatot tenni; 
 Mint kegyes Atyámmal, te veled szólani, 
 Minden szükségemet szépen 
 megbeszélni.###8. vers

 A te népeidet, Uram, immár szánd meg,
 Súlyos ostorodat tőlünk immár vond 
 meg, 
 Te nagy haragodat, szent Atyánk, 
 enyhítsd meg: 
 Gyülekezetedet immáron építsd meg!###9. vers

 Rútságát bűnünknek Úr Isten, ne 
 nézzed, 
 Hanem szent Fiadnak halálát tekintsed, 
 És áldozatjának szent érdemét nézzed: 
 Szegény fiaidat immár megsegéljed.###10. vers

 A te jóvoltodért mindörökké áldunk, 
 Irgalmasságodért is felmagasztalunk. 
 Háládatlanságot távoztass el tőlünk, 
 Új és tiszta szívet teremts már mi 
 bennünk!###11. vers

 Tied legyen, Isten, mindenben dicsőség 
 A te szent Fiaddal, és minden tisztesség, 
 Szentlélek Istennel egyenlő felségben, 
 A Szentháromságban mind örökké! 
 Ámen.
<hr />##477. Dicséret

###1. vers

 Halld meg, Uram, esedezésünket, 
 Irgalmadból szánd meg mi ügyünket, 
 Mert érezzük számtalan bűnünket, 
 Melyekkel bémocskoltuk lelkünket.###2. vers

 Törvényedet minden nap hallottuk, 
 Szántszándékkal mégis megrontottuk, 
 Jó Atyánkat így haragítottuk, 
 Ő szent lelkét megszomorítottuk.###3. vers

 Tisztünkben is hányszor restelkedtünk, 
 Gyarlóságból mennyi hibát tettünk, 
 Szeretettel akikhez köttettünk, 
 Azok ellen mely sokat vétettünk.###4. vers

 Méltók vagyunk, hogy kárhozatban 
 hagyj, 
 De te, Uram, jó és irgalmas vagy, 
 Minden megtérőkhöz kegyelmed nagy; 
 Kérünk, abba minket is béfogadj.###5. vers

 Szent Fiadnak kiontatott vére 
 Lett lelkünknek váltsága és bére, 
 Tekints, kérünk, az ő érdemére. 
 Bűneinkért ne vonj ítéletre.###6. vers

 Megígérted, kegyelmes Istenünk, 
 Hogy e felől jó hitben kell lennünk, 
 Ha azoknak mi is megengedünk. 
 Kik valaha vétettek ellenünk.###7. vers

 Segíts, Uram, hogy ezt mívelhessük, 
 Feleinket híven szerethessük, 
 Naponként a bűnt levetkezhessük. 
 Az örök életet elvehessük.
<hr />##478. Dicséret

###1. vers

 Ó irgalmas Isten, 
 Én könyörgésemben 
 Füledet hozzám hajtsad; 
 Ó igen jó Isten, 
 Minden szükségemben 
 Áldásod szaporítsad.###2. vers

 Ó hatalmas Isten, 
 Keserűségemben
 Szívemet vidámítsad:
 Ó nagy és szent Isten,
 Minden félelmemben 
 Elmémet bátorítsad.###3. vers

 Ó örök Úr Isten, 
 A veszedelmekben 
 Segedelmedet nyújtsad; 
 Ó igaz Úr Isten, 
 Kételkedésemben 
 Hitemet gyámolítsad.###4. vers

 Ó áldott Úr Isten: 
 Rossz testiségemben 
 Lelkem hozzád hódítsad; 
 Ó erős Úr Isten, 
 A világ fényében 
 Szemem világosítsad.###5. vers

 Ó teremtő Isten, 
 A kísértetekben 
 A Sátánt elfordítsad; 
 Ó megváltó Isten, 
 Sok vétkezésimben
 Irgalmad bizonyítsad.###6. vers

 Ó szentelő Isten,
 Erőtlenségimben
 Kegyelmedet újítsad; 
 Ó kegyelmes Isten,
 Éltemnek végében
 Lelkemet boldogítsad.
<hr />##479. Dicséret

###1. vers

 Hinni taníts, Uram, kérni taníts! 
 Gyermeki, nagy hitet kérni taníts! 
 Indítsd fel szívemet, 
 Buzduljon fel, neked 
 Gyűjteni lelkeket! 
 Kérni taníts!###2. vers

 Hinni taníts, Uram, kérni taníts! 
 Lélekből, lelkesen kérni taníts! 
 Üdvözítőm te vagy, 
 Észt, erőt, szívet adj. 
 Lelkeddel el ne hagyj! 
 Kérni taníts!###3. vers

 Hinni taníts, Uram, kérni taníts! 
 Gyorsan elszáll a perc: kérni taníts! 
 Lásd gyengeségemet, 
 Erősíts engemet, 
 Míg diadalt nyerek:
 Kérni taníts!###4. vers

 Hinni taníts, Uram, kérni taníts! 
 Jézus, te visszajössz: várni taníts! 
 Majd ha kegyelmesen 
 Nézed az életem: 
 Állhassak csendesen. 
 Hinni taníts!
<hr />##480. Dicséret

###1. vers

 Ó, könyörgést meghallgató 
 Édes Atya, mindenható, 
 Ha lelkem hozzád emelkedik, 
 És a buzgóság szárnyain, :/: 
 Ajakim óhajtásain 
 Elődbe érvén, reménykedik: 
 Érzem, hogy az örök élet 
 Már e földön az enyém lett.###2. vers

 Ha örömmel gerjedezem 
 És rebegni igyekezem, 
 Tetőled mennyi áldást vészek! 
 Feltekintvén rád, Atyámra, :/: 
 Könyű csordul az orcámra; 
 Azáltal olyan újjá lészek, 
 Mint a plánta, mikor arra 
 Harmatcseppet szülsz hajnalra.###3. vers

 Ha szívemet bánat járja, 
 Szemem keserűség árja: 
 Előtted való zokogásom; 
 Titkon ajtómat behajtva :/: 
 És magánosan sóhajtva 
 Akkor is édes újulásom, 
 Mert minden könyűvel, jajjal 
 Könnyebbül sorsom egy bajjal.###4. vers

 Ha templomban megjelenek, 
 Ahol összesereglenek 
 Felséges neved imádói:
 Velük együtt fohászkodva :/: 
 Úgy tetszik, mintha vigadva
 Ott volnék, hol a menny lakói 
 A te királyi székednek 
 Előtte letelepednek.###5. vers

 Te, ki a szív mozdulásit, 
 Mint a vizeknek folyásit
 Szabadon hajtod ide s tova,
 Neveld ezt az érzést bennem, :/: 
 És taníts jól könyörgenem; 
 Majd egyszer pedig, ó Jehova, 
 Vígy be az egek egébe, 
 Imádásod szent helyébe.
 481:1.
<hr />##481. Dicséret

###1. vers

 Ó, felséges Úr, egek királya!
 Nagyságod a menny és föld csudálja; 
 Nevedre minden térdek meghajolnak, 
 Széked előtt angyalok udvarolnak.
 Mégis hozzánk úgy leereszkedtél,
 Hogy Fiad által Atyánkká lettél,
 És mikor szükségünkben esedezünk, 
 Gyönyörködöl, ha Atyánknak nevezünk. 
 481:1.###2. vers

 Nagyobb kegyelem ennél mi lehet,
 Hogy a bűnös tehozzád úgy mehet, 
 Mint Atyjához, aki könnyen könyörül
 És szerelmes fia kárán nem örül.
 A terhes kereszt alatt levőknek,
 Ínség, betegség alatt nyögőknek
 Az az egy gondolat ad könnyebbséget,
 Hogy Atyjuk vagy s látsz bajukban jó 
 481:1.###3. vers

 Ó, édes Atyánk, nyújtsd kegyelmedet,
 Hogy mi is úgy szeressünk tégedet,
 Mint a fiak, kik érzik, hogy illetlen,
 Ha szívük az atyjukhoz tiszteletlen.
 Emeld fel lelkünk gyakran mennyekbe, 
 Hogy ne merüljünk a földiekbe,
 Hanem addig is, míg majd haza 
 mégyünk,
<hr />##482. Dicséret

###1. vers

 Mi kegyes Atyánk, kit vallunk 
 hitünkben: 
 Légy segítségül ily nagy szükségünkben, 
 Építs meg minket mi természetünkben, 
 Ki vagy mennyekben.###2. vers

 A te szent neved szenteltessék köztünk, 
 Ne uralkodjék hamisság mibennünk; 
 A te szent Igéd hirdettessék köztünk, 
 Hogy el ne vesszünk.###3. vers

 Jöjjön miközénk a te szent országod, 
 Csak te bírj minket, bűnös fiaidat; 
 Ismerhessük meg a te szent Fiadat, 
 Krisztus Urunkat. ###4. vers

 Ne légyen bennünk ördögnek országa, 
 Ne bírjon minket a bűnnek soksága; 
 Szálljon mi közénk hitnek igaz ága, 
 Megtisztulása.###5. vers

 Természetünket ne hagyjad követnünk; 
 Akaratodat építsed mi bennünk, 
 Hogy mindenekben tenéked engedjünk: 
 Ne hagyj elesnünk!###6. vers

 Mi kenyerünket mindennap megadjad, 
 Dolgunkban áldást, csendes 
 nyugodalmat; 
 És mindenekben testünket tápláljad 
 És oltalmazzad.###7. vers

 Megbocsásd nékünk gonosz bűneinket, 
 Álnokságinkat, hitetlenséginket: 
 Végy ki közülünk minden irigységet, 
 És gyűlölséget.###8. vers

 És ne vígy minket gonosz kísértetbe',
 Ne hagyj elvesznünk a mi bűneinkbe'; 
 Oltalmazz minket, ne essünk kétségbe, 
 Ördög kezébe.###9. vers

 Szabadítsál meg minket a gonosztól, 
 Bűntől, ördögtől, minden álnokságtól, 
 Ellenséginktől, hirtelen haláltól, 
 És kárhozattól.###10. vers

 Dicsőség néked mennyben, örök Isten! 
 Ki mihozzánk vagy engedelmességben: 
 Hallgass meg minket e 
 könyörgésünkben, 
 Áldj meg hitünkben!
<hr />##483. Dicséret

###1. vers

 Mennybéli felséges Isten, 
 Kinek dicsőséged ott fenn 
 Boldog lelkek seregitül
 Láttatik véghetetlenül: 
 E teljes világ általad 
 Teremtetett, áll és marad.###2. vers

 Te noha ily felséges vagy, 
 Erőd, méltóságod ily nagy, 
 Mégis minket, kik föld pora 
 S hitvány férgek vagyunk, arra 
 Méltóztatsz, hogy fiaidnak 
 Hívassunk, s te mi Atyánknak.###3. vers

 Fiúi bizodalomban 
 Azért te elődbe mostan 
 Járulunk imádságunkkal 
 Reggeli (estvéli) áldozatunkkal; 
 MI ATYÁNK, tiszteletünket 
 Vedd bé, halld meg kérésünket.###4. vers

 SZENTELTESSÉK MEG TE NEVED, 
 Azaz: mivelünk azt tegyed, 
 Hogy igazán megismerjünk 
 Téged, féljünk és tiszteljünk, 
 Szemlélvén nagy bölcs munkáid 
 S minden tökéletességid.###5. vers

 Gondolatunk és beszédünk,
 Sőt a mi egész életünk 
 Úgy folyjon s úgy tündököljék, 
 Hogy mindenek megismerjék. 
 Hogy te vagy, szent Isten, Atyánk, 
 Fiaidnak te vagy példánk.###6. vers

 JÖJJÖN EL A TE ORSZÁGOD,
 Töltse bé uralkodásod, 
 Ó, mi királyunk, e földet; 
 Szaporítsad seregedet, 
 Drága Igédnek kész szállást, 
 Adj mindenütt szabad folyást.###7. vers

 Ha egyházad ellenségi 
 Igyekeznek azt rontani: 
 Te velünk egy táborba szállj, 
 És előnkbe hadnagyul állj;
 Szégyenítsd ellenséginket, 
 Tarts meg, bírj, vezérelj minket.###8. vers

 LEGYEN A TE AKARATOD; 
 Ami jó, s rendes, te tudod; 
 Azért mi akaratunkat 
 Tetszésed után hordozd: azt
 Szeressük, amit szeretsz, de
 Gyűlöljük, amit gyűlölsz te.###9. vers

 Engedjünk néked mindenben,
 MINT dicső seregid MENNYBEN: 
 Ha velünk keményen bánsz is,
 Szenvedjük békével azt is; 
 Tiéd mind testünk, mind lelkünk, 
 Teremtőnk, szabad vagy velünk.###10. vers

 ADD MEG NEKÜNK 
 KENYERÜNKET 
 NAPONKÉNT, eledelünket: 
 Viselj gondot életünkről, 
 E mi halandó testünkről; 
 Szolgáltass jó egészséget, 
 Termő időt, békességet.###11. vers

 Szállíts áldást munkáinkra,
 Minden marhánk - s jószágunkra; 
 Javaiddal pedig nékünk 
 Adj mértékletesen élnünk, 
 Rád nézve háládatosan, 
 Mások iránt irgalmasan.###12. vers

 BOCSÁSSAD MEG BŰNEINKET, 
 Mind ama nagy veszettséget, 
 Amely első szüléinktől 
 Szállott reánk örökségül, 
 Mind amely rossz gyümölcsöket 
 Bosszúdra e rossz fa termett.###13. vers

 Nézvén szent Fiad vérére, 
 Ne vonj minket ítéletre, 
 És vétkeinkért meg ne feddj, 
 Sőt  mindenekben megengedj, 
 AMINT MI IS MEGENGEDÜNK, 
 HA KIK VÉTETTEK ELLENÜNK.###14. vers

 ÉS NE VIGY A KÍSÉRTETBE,
 Mely rajtunk erőt vehetne;
 Jól tudod, mely gyarlók vagyunk, 
 Könnyen tántorodik lábunk: 
 SZABADÍTS AMA  GONOSZTÓL, 
 Ki lest hány nekünk akárhol.###15. vers

 Hogyha pedig dicsőséges 
 Néked s nekünk épületes 
 A kísértőt ránk bocsátni, 
 Hitünket próbára vonni: 
 Add nekünk a győzedelmet, 
 Ezzel koronázd hitünket.###16. vers

 Hogy tőled kérjük ezeket,
 Ily okok indítnak minket: 
 MERT TIED AZ ORSZÁG: néped 
 Vagyunk mi és örökséged, 
 Jó királyunkhoz szükségben 
 Hogyne folyamnánk merészen?###17. vers

 Velünk jól tenni akarván, 
 Arra tehetséged is van, 
 TIED A teljes HATALOM, 
 Égi s földi birodalom; 
 Jól tenni méltó is hozzád, 
 DICSŐSÉG tér ebből reád.###18. vers

 Aki kérésében haboz, 
 Az tőled üres választ hoz, 
 De mi, Krisztus érdeméből 
 Nyugodt szívvel lévén erről, 
 Hogy megadsz, valamit kértünk, 
 Kérésünkhöz ÁMEN-t kötünk.
<hr />##484. Dicséret

###1. vers

 Mi Atyánk, ó kegyes Isten, 
 Ki vagy a magas mennyekben: 
 Szenteltessék neved szívvel; 
 A te országod jöjjön el; 
 Te akaratod meglégyen 
 Ez földön, miképen mennyben.###2. vers

 Mindennapi kenyerünket 
 Add meg, bocsásd meg vétkünket,
 Amint mi is megbocsátunk 
 Azoknak, kiktől bántattunk; 
 És ne vígy a kísértetbe, 
 De szabadíts gonosz ellen.###3. vers

 Mert tied, Uram, az ország,
 Tied minden hatalmasság, 
 Megadhatsz azért minékünk 
 Mindent, amit tőled kérünk; 
 Tied a dicsőség, Ámen. 
 Most és örökké úgy légyen.
<hr />##485. Dicséret

###1. vers

 Jézus Krisztus, szép fényes hajnal, 
 Ki feltámadsz új világgal, 
 És megáldasz minden jókkal:###2. vers

 Te vagy nékünk egy reménységünk, 
 Isten előtt közbenjárónk,
 Szép koronánk, ékességünk.###3. vers

 Világosítsd a mi szívünket: 
 Ismerhessünk meg tégedet; 
 Tanulhassuk szent Igédet.###4. vers

 Az ördögnek csalárdságától, 
 Lelki-testi nyavalyától, 
 Őrizz hamis tudománytól,###5. vers

 Az Atyával és Szentlélekkel, 
 Hogy tégedet tiszta szívvel 
 Mindörökké áldjunk! Ámen.
<hr />##486. Dicséret

###1. vers

 Szívem megalázván, tehozzád megyek, 
 Elődbe, Istenem, hál'adást viszek
 És szent Fiad által néked könyörgök.###2. vers

 Áldott légy, én Uram, hogy megtartottál, 
 Bút és kárt ez éjjel rám nem bocsátál, 
 Angyali sereggel oltalmam voltál.###3. vers

 E reggeli időt megadtad érnem, 
 Melyben egészséges elmém és testem; 
 Kérlek, minden jóra vezérelj engem.###4. vers

 Mai nap ezt velem cselekedd, Uram: 
 Mindenféle bűntől magam óvhassam, 
 Hitem jó gyümölcsét hogy el ne rontsam.###5. vers

 Ételem, italom mérsékelt legyen, 
 Dobzódás, részegség ne nehezítsen, 
 Rossz gondolat bennem erőt ne vegyen.###6. vers

 Lágyítsd meg énbennem az indulatot, 
 Meg ne háborítsak soha másokat, 
 És haragtartásra ne adjak okot.###7. vers

 Jól tudod, Istenem, mily gyarló vagyok, 
 Különb-különb bűnre mily könnyen 
 hajlok! 
 Adjad: megtérhessek, mikor bűnt 
 vallok!###8. vers

 Igaz ítéleted ne ostorozzon, 
 Bűnből a Krisztusért ingyen oldozzon, 
 Érdemem szerint rám átkot ne hozzon.###9. vers

 Magamat egészen neked szentelem: 
 Kegyelmes oltalmad legyen mellettem, 
 Szentlelked és Igéd legyen vezérem.###10. vers

 Külső károktól is ments meg engemet, 
 Ne eméssze bánat és bú szívemet; 
 Tartsd jó egészségben gyarló testemet!###11. vers

 Istenem, tenéked legyen dicsőség, 
 A Szentháromságban ki vagy egy Felség: 
 Csak tégedet illet minden tisztesség!
<hr />##487. Dicséret

###1. vers

 Magasztallak én téged,
 Isten, egeknek királyát, :/: 
 Hogy tőlem messze űzted 
 A sötét éjnek homályát. 
 Nem küldél rám betegséget, 
 Sem egyéb ínséget, 
 Épségben megtartottál, 
 E napra engem juttattál.###2. vers

 Szívből könyörgök néked, 
 Kegyes teremtő Istenem: :/: 
 E napot is engedd meg 
 Békességgel véghez vinnem, 
 Akaratodat tanulnom, 
 Útaidban járnom; 
 Oltalmad béfedezzen, 
 Kedvem kedved szerint légyen.###3. vers

 Igaz útadra taníts, 
 Hogy veled együtt járhassak, :/: 
 És tőled el ne taszíts, 
 Hogy kísértetbe ne jussak. 
 Jóvoltodból tarts meg engem, 
 Én édes Istenem, 
 Hogy a bűn csalárdságát, 
 Észre vegyem undokságát. ###4. vers

 Az igaz hitnek tüzét 
 Bennem Krisztusért élesszed, :/: 
 Gyarlóságomnak vétkét 
 Soha szememre ne vessed; 
 Fogadásodat tekintsd meg, 
 Szent Fiadért tarts meg, 
 Ki értem eleget tett, 
 Törvény átkától megmentett.###5. vers

 Reménységgel ruházz fel, 
 Ördög tőrébe ne essem, :/: 
 Szívem hozzád gerjeszd fel, 
 Ne csak hasznomat keressem.
 Atyafi szent szeretetet,
 Adj jámbor életet; 
 Szeress, mint sajátodat, 
 Kövessem akaratodat.###6. vers

 Szent Igédet vallanom 
 Adjad tisztán, homály nélkül :/: 
 És szolgádnak mondatnom 
 Minden képmutatás nélkül; 
 Kinccsel semmit sem gondolok, 
 Más jutalmat várok: 
 A szentek seregében, 
 Tarts meg gyülekezetében.###7. vers

 E napot is engedd meg, 
 Uram, békével megfutnom, :/: 
 Hivatalom hasznával 
 Magam s cselédim táplálnom, 
 Hogy szent nevedet dícsérjem, 
 Oltalmadat nyerjem: 
 Testemnek megmaradást, 
 Lelkemnek adj boldog szállást.###8. vers

 Uram, egyedül vagy jó. 
 Te vagy út, élet, igazság, :/: 
 De én életem gyarló. 
 Gondolatom csak hamisság. 
 Táplálj Krisztus szent testével,
 Itass szent vérével, 
 Hogy örökké nevednek, 
 Énekeljek Felségednek.###9. vers

 Hála légyen Atyának, 
 Fiúnak és Szentléleknek, :/:
 Kitől minden jók vagynak: 
 Ne engedj azért ördögnek 
 Engem, igaz megváltottad, 
 Gyenge juhocskádat: 
 Lelkem a boldogságba, 
 Vigyed a paradicsomba.
<hr />##488. Dicséret

###1. vers

 Szent vagy, szent vagy, szent vagy, 
 Mindenható Isten, 
 Énekünk jó reggel száll hozzád szívesen. 
 Szent vagy, szent vagy, szent vagy, 
 Végtelen kegyelem, 
 Három személyben áldott egy Isten!###2. vers

 Szent vagy, szent vagy, szent vagy, 
 Kit a szentek áldnak, 
 Koronájukat letészik te előtted; 
 Angyali seregek
 térdelve imádnak, 
 Ki voltál, vagy s nem érsz soha véget.###3. vers

 Szent vagy, szent vagy, szent vagy, 
 Földi köd bár elfed, 
 És bűnös szem nem látja dicsőségedet, 
 Csak te vagy szent, Isten
 és senki kívüled: 
 Teljes hatalmú szentség, szeretet!###4. vers

 Szent vagy, szent vagy, szent vagy, 
 Nagy és erős Isten; 
 Minden műved dícsér az ég-, föld- s 
 tengeren! 
 Szent vagy, szent vagy, szent vagy,
 áldott, véghetetlen: 
 Három személyben egy áldott Isten!
<hr />##489. Dicséret

###1. vers

 Örök élet reggele, 
 Fény a véghetetlen fényből, :/: 
 Egy sugárt küldj ránk te le, 
 Kik új napra ébredénk föl; 
 Fényed lelkünk éjjelét 
 Űzze szét.###2. vers

 Jóságodnak harmata 
 Gyarló életünkre hulljon, :/: 
 Szívünk, mely kiszárada, 
 Vígaszodtól felviduljon, 
 S híveid közt légy jelen 
 Szüntelen.###3. vers

 Bűn ruháját vessük el 
 A szövetség vére által, :/:
 Vétkeink fedezzük el 
 Tőled nyert fehér ruhánkkal, 
 Hogy hitünk legyőzze majd 
 Mind a bajt.###4. vers

 S majd vezess az égbe föl,
 Irgalomnak napvilága, :/: 
 Könnyek gyászos völgyiből
 Üdvösségnek szép honába, 
 Hol az üdv és béke majd 
 Egyre tart.
<hr />##490. Dicséret

###1. vers

 Igaz Bíró, nagy Úr Isten, 
 Ki állatsz mindent jó rendben, 
 Reggelt, délt, estvét rendelted 
 S híveidnek megszentelted:###2. vers

 Krisztus, hívek megtartója,
 Egeknek igazgatója, 
 Mindeneknek alkotója, 
 Te vagy bölcsen formálója:###3. vers

 Szentlélek, egy igaz Isten, 
 Ki lakol minden hívekben, 
 Tartasz mindent igaz rendben: 
 Tőled függ minden keresztyén.###4. vers

 Szentháromság, egy Istenség, 
 Ki vagy mindenre elégség: 
 Csak tiéd minden tisztesség, 
 Néked adassék dicsőség!###5. vers

 Te teremtettél bennünket: 
 Bírd hát jóra életünket;
 Ne nézd gyarló esetünket: 
 Segéld erőtlenségünket.###6. vers

 Hogy mi csak tiéid légyünk, 
 Téged szüntelen dícsérjünk: 
 Légyen szeretet mi bennünk,
 Egymás közt egyesek légyünk.###7. vers

 Oltsd meg patvarinknak tüzét, 
 Vedd el bűneinknek terhét: 
 Adj minékünk csendességet, 
 Lelki-testi békességet.###8. vers

 E világon úgy élhessünk, 
 Hogy bűnünkben el ne vesszünk,
 Hanem mennyekbe mehessünk, 
 S véled örökké élhessünk.###1. vers

 Dicsőség légyen tenéked, 
 Menny, föld magasztaljon téged, 
 Mert mindenekre kegyelmed, 
 Mint a bő árvíz, kiterjed. 
<hr />##491. Dicséret

###1. vers

 A nap immár felvirradván,
 Kérjük az Istent mindnyájan: 
 Hogy ezen az egész napon 
 Bűntől minket oltalmazzon.###2. vers

 Nyelvünket megtartóztassa 
 És a bűnre ne bocsássa, 
 Szemeinket bétakarja, 
 Gonoszra nézni ne hagyja.###3. vers

 Szíveink tiszták legyenek, 
 Gonosz bűnt be ne vegyenek; 
 Kevélységet gyűlöljenek, 
 Dobzódást ne szeressenek.###4. vers

 Hogy, mikor a nap elnyugszik 
 És az éj béalkonyodik,
 Mi egészen tiszták légyünk 
 És őtet vígan dícsérjük.###5. vers

 Dícséret légyen Atyánknak, 
 És egyetlen-egy Fiának, 
 És a mi Vígasztalónknak, 
 Kitől minden jók származnak.
<hr />##492. Dicséret

###1. vers

 Felséges Atya Úr Isten, 
 Ez napnak ő kezdetiben 
 Könyörgünk: tarts meg hitünkben 
 És az igaz szeretetben.###2. vers

 Bűneinket megbocsássad, 
 És szívünket vigasztaljad, 
 Vallásunkat bátorítsad, 
 És Szentlelked nékünk adjad:###3. vers

 Hogy ne ártson az ellenség,
 Távol légyen minden kétség, 
 Testi-lelki fertelmesség, 
 És a gonosz eretnekség.###4. vers

 Adjad meg nékünk éltünkben
 Egymást szeretnünk szívünkben; 
 Élhessünk nagy békességben, 
 És hitnek jó gyümölcsében.###5. vers

 Lelkünket és jószágunkat, 
 Néked ajánljuk magunkat: 
 Vezéreld a mi útunkat, 
 És viseld jóra gondunkat.###6. vers

 Engedd ezt nékünk Krisztusért, 
 Te egyetlenegy Fiadért, 
 És érettünk Szószólónkért, 
 Egy elég áldozatunkért.###7. vers

 Hálákat adunk, Úr Isten, 
 Te szent Fiadnak akképen, 
 Szentlélekkel egyetemben, 
 Mostan és minden időben.
<hr />##493. Dicséret

###1. vers

 Dícsérlek, Uram, téged, 
 Hogy ez elmúlt éjjel 
 Életem megőrizted 
 Hatalmas kezeddel; 
 Setétségnek tőriből, 
 Mely környül vett vala, 
 Íme, engemet kivől, 
 Ó mindennek Ura!###2. vers

 Néked adok hálákat, 
 Én kegyes Istenem,
 És kérlek, mint Atyámat: 
 Ma is tarts meg engem, 
 Hogy szolgálhassak néked 
 Akaratod szerint: 
 Éltemet vezéreljed, 
 Légy velem óránkint!###3. vers

 Hogy el ne tévelyedjem 
 A te ösvényidtől, 
 Ne ártson ellenségem, 
 Őrizkedjem bűntől: 
 Őrizz meg jóvoltodból, 
 Uram, téged kérlek, 
 Ördög álnokságától 
 Hogy semmit ne féljek.###4. vers

 Adjad, hogy erős hittel 
 Bízzam szent Fiadban; 
 Bűneimet töröld el. 
 Tarts meg irgalmadban. 
 Hiszem, hogy ezt megadod, 
 Amint megígérted; 
 Bűnünket megbocsátod, 
 Ha könyörgünk néked.###5. vers

 Szeress jó reménységgel, 
 Mely nem ejt szégyenben; 
 Atyafi szeretettel 
 Építsél éltemben, 
 Hogy szívből szerethessem 
 Felebarátomat, 
 És ebben ne keressem 
 Csak az én hasznomat.###6. vers

 Engedd, hogy szent Ígédet
 Bátran megvallhassam,
 Tisztemben hűségemet 
 Néked megtarthassam; 
 Senki engem e földön 
 Tőled el ne vonjon, 
 Híveid seregében 
 Felséged megtartson.###7. vers

 Hogy szent dícséretedre
 Végezzem e napot, 
 Tőled ne térjek félre, 
 Vezérljed útamot; 
 Áldd meg termő földünket,
 Őrizz meg éltünkben, 
 Mert minden szerencsénket 
 Ajánljuk kezedben.
<hr />##494. Dicséret

###1. vers

 Tenéked, Uram, hálát adok 
 Hozzám való jóvoltodért, :/:
 És teljes szívemből vígadok 
 Rám árasztott jó kedvedért, 
 Mert ím meghallgattál, :/: 
 Engem kiragadtál Nyavalyáimból, 
 Szívbéli vídulást, Adtál szabadulást 
 Sok bánatimból.###2. vers

 Ím, feltámasztád napom fényét 
 Mely homályba béborult volt, :/: 
 Elmosád rólam lelkem szennyét, 
 Melyben hevertem, mint egy holt. 
 Nyomorúság között, :/: 
 Mint egy lekötözött, Mikor hányattam: 
 Voltál segítséggel, Hogy én több ínséggel 
 Ne bántattassam.###3. vers

 Atyai gondviselésedet
 Sok ezerszer megpróbáltam, :/: 
 Reám kinyújtott kezeidet, 
 Jó Istenem, által láttam; 
 Tégedet dícsérlek :/: 
 Azért, míg itt élek E gyarló testben; 
 Szájamnak szózatja Eged általhatja: 
 Hiszek Igédben.###4. vers

 Ma kezeidbe ajánlottam,
 Amit csak adtál énnékem; :/: 
 Felköltömkor is azt mondottam: 
 Magad bírj engem, Istenem! 
 Hogy a bűnnek rabja, :/: 
 Ne legyek szolgája; Adj estét érnem! 
 Ki uralkodol s élsz és senkitől nem félsz: 
 Ne hagyj elvesznem!
<hr />##495. Dicséret

###1. vers

 Hálát adok néked, mennybéli Isten, 
 Szent Fiadnak, a Krisztusnak nevében, 
 Hogy engemet ez éjjel megőriztél, 
 Minden veszedelemtől megmentettél; 
 Tartsd meg, kérlek, e napon is éltemet, 
 Bűntől s minden kártól ments meg 
 engemet. ###2. vers

 Magam, Uram, ajánlom szent kezedbe, 
 Mind testem, lelkem vedd őrizetedbe, 
 Szent angyalidat ne vedd el mellőlem, 
 Szent Lelked se távozzék el éntőlem, 
 Hogy vakmerő bűnöktől ma is menten 
 Megőriztessék épen testem, lelkem.###3. vers

 Könyörgök, Uram, minden emberekért, 
 De főképen a hív keresztyénekért, 
 Minden rokonimért, kik téged félnek, 
 Akik vagy itt, vagy messze földön élnek; 
 Minden gonosztól őket is őrizd meg, 
 És minden javaiddal látogasd meg.###4. vers

 A szegény rabokat és betegeket, 
 Kik ínségükben óhajtnak tégedet, 
 Uram, vígasztald meg bágyadt 
 szívükben, 
 Szenvedésükből mentsd ki kegyelmesen; 
 És térítsd meg a szegény bűnösöket, 
 Add, hogy jó véghez vigyük életünket.
<hr />##496. Dicséret

###1. vers

 Hálát adunk néked,
 mennyei Atyánk, 
 Ki mindenkor kegyesen
 vigyázsz reánk.###2. vers

 Ím az elmúlt éjjel is 
 megnyugtattál, 
 E napra jó kedvedből 
 virrasztottál.###3. vers

 Áldj meg, kérünk, 
 e napon is bennünket, 
 Védelmezd kártól 
 lelkünket, testünket.###4. vers

 Segélj meg hivatalos 
 munkáinkban, 
 Részeltess lelki,
 testi áldásidban.###5. vers

 Oltalmazz meg minden
 bűnbe eséstől, 
 Téged félhessünk, 
 tisztelhessünk szentül.###6. vers

 Erősíts, nevelj 
 naponként a hitben, 
 Tarts meg végig 
 atyai szerelmedben.###7. vers

 Hogy Fiaddal s Lelkeddel
 egyetemben 
 Néked víg szívvel 
 szolgálhassunk! Ámen.
<hr />##497. Dicséret

###1. vers

 Mi szent Atyánk, ki lakozol 
 mennyégben, 
 És uralkodol az egy Istenségben, 
 Szent Fiaddal, Lelkeddel dicsőségben 
 Tiszteltetel földön és a mennyégben:###2. vers

 Szenteltessék, Uram, a te szent neved, 
 Dícsértessék mitőlünk, mert érdemled, 
 Hogy ez éjjel minket te szent Felséged, 
 Kegyelmesen őrizett Istenséged.###3. vers

 A gonosznak tőribe nem eresztél,
 Sőt a te szent angyaliddal őrzettél, 
 És álmunkból életben felköltöttél,
 Lelki, testi veszélytől megmentettél.###4. vers

 Szent kezedbe ajánljuk mi lelkünket, 
 Mai nap is tápláljad mi testünket, 
 Védelmezzed, Uram, a mi éltünket, 
 Lelki-testi veszélytől ments meg minket.###5. vers

 Te vagy Uram, egyedül, mi Istenünk, 
 Mennyen, földön nincs nekünk több 
 reményünk; 
 Légy te azért, Uram Isten, pásztorunk, 
 Szükségünkben táplálónk és oltalmunk.###6. vers

 Kegyelmeddel tartóztasd meg lelkünket, 
 Hogy bűnnel ne fertőztessük testünket; 
 Világosítsd inkább sötét elménket,
 Hogy megtartsuk, Uram, te szent 
 törvényed.###7. vers

 A te Szentlelked minket ösvényidben, 
 Vezéreljen, Uram, szent törvényidben, 
 Ma és életünknek minden rendiben, 
 Hogy így hozzád juthassunk az egekben.
<hr />##498. Dicséret

###1. vers

 Ki hívta az éjszakát elő, 
 Hogy megnyugodjatok, :/: 
 Ti, a napnak terhét viselő 
 Testek és állatok? 
 Ki fordította fényességre 
 Az éjnek homályát? 
 Ki hozta fel napját az égre, 
 Hogy fusson új pályát?###2. vers

 Te vagy az, ó mindenek Atyja, 
 Mert a te kezednek, :/: 
 Mely az ég seregit forgatja, 
 Nap és hold engednek. 
 Téged hát imádni nem 
 Késünk és mihelyt hajnallik, 
 Dicséret-mondó éneklésünk
 Buzgó szava hallik.###3. vers

 Bézártuk volt, mikor aludtunk, 
 Érzékenységinket; :/: 
 Mi magunkról semmit se tudtunk, 
 De te tudtál minket. 
 Ha felénk kár, vagy veszedelem 
 Közelítni akart, 
 A tenálad lakó kegyelem
 Oltalma betakart.###4. vers

 A te erőd, ó Mindenható, 
 Légyen nekünk ma is :/: 
 Minden életünk háborgató 
 Gonosz ellen paizs!
 Légy segítőnk, ha munkálkodunk 
 S igazán keresünk; 
 Vígasztalónk, ha szomorkodunk, 
 Atyánk, ha elesünk.###5. vers

 Adjad, hogy tartsuk fődolgunknak 
 Szent nevedet félni, :/: 
 Hasznáért felebarátunknak 
 Semmink sem kímélni.
 És szívünk szerint elfelejtsük, 
 Ha megbánt valaki; 
 A másoktól vett jót ne ejtsük 
 Elménkből soha ki!
<hr />##499. Dicséret

###1. vers

 Megújult testtel és erővel 
 Fölébredvén az álomból, 
 Nyugodt szívvel, felemelt fővel
 Felkelvén csendes ágyamból, 
 Életnek Ura, hozzád térek, 
 Magasztalom jóvoltodat, 
 Minden jót ismét tőled kérek:
 Kérem újra áldásodat.###2. vers

 Mint a feljövő nap világa 
 Elűzi az éj homályát: 
 Kegyelmednek világossága 
 Az igazságnak fáklyáját 
 Sötét elmémben jobban gyújtsa, 
 Hogy a jónak ismerete 
 Határit benne messzebb nyújtsa, 
 S az igazság szeretete.###3. vers

 Engedd, hogy mint a nap futása 
 Soha meg nem állapodik, 
 S bár felhő jő néha útjába, 
 De meg nem homályosodik: 
 Én is az igazság ösvényén 
 Tántorodás nélkül menjek, 
 És a rút testiségnek kényén 
 Soha csak meg se pihenjek.###4. vers

 Minthogy, míg e világon élek, 
 E múlandóságnak helyén,
 Test is vagyok, és nemcsak lélek: 
 Viselj gondot jó idején 
 Mértékletes eledelemről, 
 Hogy életem fenntarthassam, 
 S tisztességes öltözetemről, 
 Hogy testemet ruházhassam.###5. vers

 Ha pedig még többet vehetek 
 Ingyen való jóvoltodból 
 És másokkal is jót tehetek
 Velem közlött áldásodból: 
 Engedd, hogy legyek hű sáfára 
 Nálam letett javaidnak, 
 Lehessek vígasztalására
 Velem testvér fiaidnak.###6. vers

 Dolgaimnak követésére 
 Adj testemnek egészséget,
 A bajoknak meggyőzésére 
 Lelkemnek elevenséget! 
 Indíts szívemben akaratot 
 És készséget minden jóra,
 Hogy bennem vídám indulatot 
 Leljen az estvéli óra.
<hr />##500. Dicséret

###1. vers

 Krisztus, ki vagy nap és világ, 
 Minket sötétségben ne hagyj! 
 Igaz világosság te vagy, 
 Kárhozatra mennünk ne hagyj!###2. vers

 Téged kérünk, szent Úr Isten: 
 Oltalmazz minket ez éjen; 
 Nyugodalmunk benned légyen, 
 A mi lelkünk el ne vesszen!###3. vers

 Nehéz álom el ne nyomjon, 
 Az ellenség meg ne csaljon; 
 Testünk hozzá ne hajoljon 
 És haragodba ne hozzon!###4. vers

 Mi szemeink ha alusznak, 
 Szíveink rád vigyázzanak; 
 Te hatalmadnak ereje 
 Légyen híveid őrzője!###5. vers

 Úr Isten, hozzád kiáltunk: 
 Gondviselőnk, légy oltalmunk! 
 Őrizz meg ellenségektől, 
 Lelki, testi ínségektől!###6. vers

 Parancsoljad angyalidnak, 
 Hogy mireánk vigyázzanak; 
 A mi gonosz ellenségünk 
 Messze távol járjon tőlünk!###7. vers

 Emlékezzél meg mirólunk: 
 Jól tudod, mily gyarlók vagyunk; 
 Kiket megváltál véreddel:
 Úr Jézus, kérünk, ne hagyj el!###8. vers

 Dicsőség légyen Atyának, 
 Ő szent Fiának, Krisztusnak, 
 Szentlélekkel egyetemben, 
 Örökkön-örökké! Ámen.
<hr />##501. Dicséret

###1. vers

 Adjunk hálát az Úrnak, mert érdemli, 
 Mert minden gazdagságát velünk közli.###2. vers

 És mint bő irgalmú kegyelmes Atya, 
 Fiait testben, lélekben megáldja.###3. vers

 Énekeljünk ennek egy akarattal: 
 Dicsőség, Atya Isten, szent Fiaddal!###4. vers

 Ki ételt adtál alkalmas időben, 
 Megruháztál mezítelenségünkben.###5. vers

 Adjad, hogy tégedet megismerhessünk, 
 Szent Fiad által tőled megnyerhessük,###6. vers

 Hogy szent Igéd hirdettessék közöttünk, 
 Hogy éhen meg ne haljon a mi lelkünk.###7. vers

 Hálát adunk ezekért. mint Atyánknak, 
 Jézus Krisztusnak, mint 
 Közbenjárónknak!###8. vers

 Szentlélek Istennel egyenlőképen, 
 Ki minket vígasztaljon, mondjuk: 
 Ámen.
<hr />##502. Dicséret

###1. vers

 Fölkelt immár a szép hold, 
 A csillagezres égbolt 
 Oly tisztán tündököl; 
 Az erdő áll sötéten, 
 S fehér köd künn a réten 
 Csodásan száll a légbe föl.###2. vers

 Mély csend borult a földre,
 S mit alkony leple föd be, 
 Meghitten integet, 
 Mint nyájas, tiszta hajlék, 
 Hol nappalodnak terhét 
 Kialhatod, feledheted.###3. vers

 Nem látod-é a holdat? 
 Fél arca int, mosolyg csak, 
 Pedig kerek, egész. 
 Van sok, mit itt az ember 
 Nem lát jól földi szemmel, 
 És oktalan nevetni kész.###4. vers

 Mint gyenge, földi férgek, 
 Kik bűn útjára tértek, 
 Mi nem sokat tudunk, 
 Sok csalfa képet űzünk, 
 Sok furfangot kifőzünk, 
 S a céltól csak messzebb jutunk.###5. vers

 Ó add, üdvöd keressük, 
 Ne a mulandót lessük, 
 Ne kössön fénye meg; 
 Hagyj egyszerűvé válni 
 S előtted élni, járni, 
 Mint vídám, boldog gyermekek.###6. vers

 Ha jő a végső óra, 
 Fordítsd a kínt is jóra,
 És adj szelíd halált; 
 Ha innen elvezetsz te, 
 Ó, hadd jutunk egedbe, 
 Úr Istenünk és jó Atyánk!
<hr />##503. Dicséret

###1. vers

 Már nyugosznak a völgyek, 
 Az erdők s minden földek, 
 Már alszik a világ, 
 De míg eljő az álom, 
 A szívemet kitárom 
 S az Úrhoz küldök hő imát.###2. vers

 Ó nap, hová tűnél el, 
 Hová űzött az éjjel, 
 Mely harcban áll veled? 
 Te nem ragyogsz az égen, 
 De más napom van nékem: 
 Betölti Jézus szívemet.###3. vers

 Már rám borul az éjjel, 
 De biztatnak reménnyel 
 Ott fenn a csillagok, 
 Hogy engem is a mennybe 
 Felvisz az Úr kegyelme, 
 Ha a földtől megválhatok.###4. vers

 A test nyugalmat áhít, 
 És leveti ruháit, 
 Halandóság jelit, 
 De Jézusom az égbe’ 
 Öltöztet dicsőségbe, 
 Ha végórám elközelít.###5. vers

 Ti, fáradt tagok, mostan 
 Tegyétek le nyugodtan 
 A napnak terheit. 
 Vígadj, szívem, te is majd 
 Levetheted a bút, bajt 
 S a bűn terhét, mely keserít.###6. vers

 Már álom jő szememre; 
 Ki vigyáz életemre, 
 Ha most elszunnyadok? 
 Izráel őrizője 
 Lesz házamnak védője: 
 Nem érhetnek károk, bajok.###7. vers

 Te légy, Jézus, oltalmam, 
 Nálad lesz jó jutalmam, 
 Hű szárnyaid alatt. 
 Te vigyázz csak, Uram, rám, 
 Nem árt akkor a Sátán: 
 Testem-lelkem békén marad.###8. vers

 Ti is távol s közelben, 
 Akik szerettek engem:
 Békén pihenjetek; 
 A sötét éjszakába’ 
 Az Úr világossága
 Őrködjék hűn fölöttetek.
<hr />##504. Dicséret

###1. vers

 A nap immár elenyészett, 
 Az ég bésötétedik, :/: 
 Nyugvóra vált a természet, 
 És minden csendesedik; 
 Engemet is az álom 
 Megújít, s feltalálom 
 Fáradt testemnek nyugvását,
 Elmémnek megvídulását.###2. vers

 Míg hát fejem lehajtanám 
 A szükséges álomra, :/: 
 Gondjaim elbocsátanám, 
 Menvén nyugodalomra: 
 Gondviselőm, táplálóm! 
 Jóságodat hálálom; 
 Aki ma is úgy szerettél, 
 Hogy sok jóban részeltettél.###3. vers

 Adtál erőt, tehetséget, 
 És ösztönt minden jóra, :/: 
 De talált-e hát készséget 
 Rá bennem minden óra? 
 Nem, bizony jól érezem, 
 Mily sokra nem érkezem,
 Bár akarnám, de ez a test 
 Sokszor tehetetlen és rest.###4. vers

 Kegyelmednek köszönhetem 
 E nagy ajándékot is, :/: 
 Hogy a jóra érezhetem 
 Már csak a szándékot is.
 Amit azért kezdettél, 
 Bennem felélesztettél, 
 Kérlek, hogy félbe ne hagyjad, 
 Sőt gyarapodását adjad.###5. vers

 Bocsássad meg hibáimat, 
 Melyeket ma ejtettem, :/: 
 Szaporítsad javaimat, 
 Melyeket tőled vettem. 
 Engedjed, hogy halálom, 
 Melynek a csendes álom 
 Kiábrázoló példája: 
 Légyen idvesség órája.
<hr />##505. Dicséret

###1. vers

 Adjunk hálát megtartó Istenünknek! 
 Ismét egy napját eltölténk éltünknek, 
 Melyen ő nékünk békességet adott, 
 Gondviselő oltalmába fogadott; 
 Megadá mindennapi kenyerünket, 
 Megtartá erőnket s egészségünket.###2. vers

 Ajánljuk magunk ismét oltalmába 
 A már bekövetkező éjszakába’, 
 Mert nem lehet annak semmi félelme, 
 Akinek a Mindenható védelme; 
 Az övéinek ő ád nyugodalmat, 
 Akik csak benne keresnek oltalmat.###3. vers

 Köszönjük Uram, hogy mirajtunk ma is 
 Gondviselésed volt hűséges paizs, 
 Hogy megmentetted veszélytől éltünket, 
 Szánkat panasztól, sírástól szemünket; 
 Munkánkra áldást s elég erőt adtál, 
 És az estére békében juttattál.###4. vers

 Hányan, kik hosszú életet reméltek 
 Reggel tetőled: még estét sem értek; 
 És egészségért sokan esedeztek, 
 Kiket fájdalmak ágyukba szegeztek; 
 Árvákká lettek sokan s özvegyekké, 
 Vagy gazdagokból váltak szegényekké.###5. vers

 Mennyivel voltunk mi ezeknél jobbak, 
 Hű védelmedre mennyivel méltóbbak? 
 Mégis te minket ím külön választál, 
 Ránk semmi romlást, kárt, veszélyt nem 
 hoztál; 
 Hordozott ingyen nagy kegyelmességed: 
 Áldunk örökké ezért, Uram, téged!###6. vers

 Kérünk, ez éjjel is tartsd meg éltünket, 
 Csendes álommal újíts meg bennünket, 
 Több örvendetes reggelre virrassz fel, 
 Új életre új napoddal támassz fel, 
 Hogy új erővel tégedet szolgáljunk: 
 Az Úrnak éljünk és az Úrnak haljunk.
<hr />##506. Dicséret

###1. vers

 Jézus Krisztus, szentek reménye, 
 Híveid gondviselője, 
 Benned bízók szent Istene!###2. vers

 Áldattassék, Uram, szent neved, 
 Mindenektől istenséged, 
 Mitőlünk is azt érdemled.###3. vers

 Kárhozattól ma is lelkünket, 
 És veszélytől mi testünket, 
 Megtartottad életünket.###4. vers

 Ételünket és italunkat 
 Megadtad, és munkáinkat, 
 Megáldottad dolgainkat.###5. vers

 Ez éjjel is mi életünket, 
 Istenünk, a mi lelkünket, 
 Ajánljuk néked testünket.###6. vers

 Parancsoljad szent angyalidnak, 
 Hogy azok tábort járjanak, 
 Mi mellettünk vigyázzanak.###7. vers

 A setétségnek fejedelme, 
 Lelkünk-testünk ellensége: 
 Ne ártson ördög serege.###8. vers

 Jézus Krisztus, igazság napja:
 Ez éjszakában csillaga, 
 Légy lelkünk fényes hajnala!###9. vers

 Uram, virrassz fel egészségben, 
 Lelki-testi békességben, 
 Hogy reggel téged örömben###10. vers

 Dícsérhessünk te szent Atyáddal, 
 És a Szentlélek Istennel 
 Tisztelhessünk teljes szívvel.
<hr />##507. Dicséret

###1. vers

 Néked, mennyei Atyánk, hálát adunk, 
 Szent Fiaddal s Szent Lelkeddel 
 imádunk,###2. vers

 Hogy minket e napon is megtartottál, 
 Lelki, testi eledellel tápláltál.###3. vers

 Bocsásd meg, kérünk, minden 
 bűneinket, 
 Mikkel ma is megbántottunk tégedet.###4. vers

 Ez éjszakának is sötétségében 
 Védelmezz minket minden gonosz ellen!###5. vers

 Őrizz a Sátán nagy csalárdságától, 
 És minden lelki-testi nyavalyától!###6. vers

 Áldd meg csendességgel 
 nyugodalmunkat: 
 Örömmel érjük felvirradásunkat!###7. vers

 Tarts meg bennünket mindvégig a 
 hitbe’, 
 Holtunk után vígy az örök életbe!
<hr />##508. Dicséret

###1. vers

 Nagy hálát adunk, kegyes Atyánk, 
 néked, 
 Hogy te ez napon nékünk megengedted 
 Nagy-szép békével élnünk te előtted: 
 Dicsőség Néked!###2. vers

 Immár e napnak kimenetelében 
 Néked könyörgünk, Atyánk, igaz hitben: 
 Segíts meg minket minden 
 szükséginkben, 
 Áldj meg lelkünkben!###3. vers

 Hogy megnyugodjunk a mi 
 munkáinktól, 
 Törődésinktől és fáradságinktól, 
 Néha pediglen mi nagy siralminktól 
 És bánatinktól.###4. vers

 Hogy tiszta szívből áldhassunk tégedet, 
 Szép énekszóval dícsérjük nevedet, 
 Józan elmével imádjunk tégedet, 
 Mint Istenünket.###5. vers

 A sötét éjnek reánk jövésében 
 Adjad, hogy lelkünk ne legyen sötétben, 
 Sem pedig hitünk tökéletlenségben, 
 És tévelygésben.###6. vers

 Ha a mi testi szemeink alusznak,
 Lelki szemeink reád vigyázzanak,
 A mi bűneink mind elaludjanak, 
 És meghaljanak.###7. vers

 Tartsd, Atyánk, tisztán testünket, 
 lelkünket, 
 Őrizz meg bűntől álmunkban is minket, 
 Az álnok ördög ne bírjon el minket, 
 Erőtleneket.###8. vers

 Adj békességes nyugodalmat nékünk,
 És tennenmagad vigyázz, Urunk, 
 értünk, 
 Nagy-szép békével légyen felkelésünk, 
 Teljes életünk.###9. vers

 Tégedet kérünk, Istennek szent Fia! 
 Néked könyörgünk, mi Urunknak Atyja! 
 Hogy amit kérünk, Szentlelked 
 megadja: 
 Megkoronázza!
<hr />##509. Dicséret

###1. vers

 Ne jőjjön addig szememre álom, 
 Míg Teremtőmnek és Gondviselőmnek, 
 Kitől minden jó adományok jőnek, 
 Jótéteményit meg nem hálálom.###2. vers

 Ha elgondolom, mennyi jót vettem 
 Tetőled, Atyám, méltatlan létemre: 
 Csudálom, mint vigyázol életemre, 
 Ki csak eltűrést sem érdemlettem!###3. vers

 Áldalak, hogy e megrepedezett 
 Nádszálat ma eltörni nem engedted; 
 Gyarló életem híven vezérelted, 
 Melyet sok veszély megkörnyékezett.###4. vers

 Számnak mind étele, mind itala, 
 Az ép elme az egészséges testben, 
 Az öröm és a békesség szívemben: 
 Ingyen való adományod vala.###5. vers

 Kihez menjek több kegyelmet kérni? 
 Szemem és szívem tehozzád emelem, 
 Mert a tenálad lakozó kegyelem 
 Mélységeit nem lehet megmérni.###6. vers

 Bizton hajtom le fejem ez éjjel, 
 Ha te, hű pásztor, tartasz engem 
 szemmel, 
 Míg szemem nem lát s nem hallok 
 fülemmel: 
 Nem bánthat senki semmi veszéllyel.###7. vers

 Légy hát őrállóm ez éjszakában!
 Hogyha tőreit útaimba hányja,
 Aki vagy vesztem, vagy károm kívánja:
 Ne menjen elő rossz szándékában.###8. vers

 Adjad, hogy véghez vivén munkáim, 
 Lelkem és testem újra erőt végyen, 
 És nyugodalmam mértékletes légyen,
 Hogy munkára szánhassam óráim.###9. vers

 Nem bocsátlak el, Atyám, tégedet, 
 Míg meg nem áldasz engemet, fiadat: 
 Dicsőítsd meg hát bennem irgalmadat,
 És én magasztalom Felségedet.
<hr />##510. Dicséret

###1. vers

 Ó lelkem szent napsugara! 
 Ahol te vagy, nincs éjszaka. 
 Bár földi köd ne szállna fel, 
 S látás elől ne fedne el.###2. vers

 Ha csendes est szememre száll 
 S szelíd álomharmat szitál, 
 Gondoljam azt, Egyetlenem: 
 Nyugodni jó a szíveden.###3. vers

 Reggeltől estig légy velem, 
 Nincs nálad nélkül életem; 
 Légy velem, ha az éj leszáll, 
 Nélküled rémít a halál.###4. vers

 Ha egy bolygó, bús gyermeked 
 Gúnyolta szód, mert tévedett, 
 Ne hagyd bűnben, Kegyelmes, őt, 
 Emeld fel azt a vétkezőt.###5. vers

 Virraszd, akit kór súlya nyom, 
 Ki koldus, áldd meg gazdagon; 
 Kit kín szorít, gyász keserít, 
 Légy álma, könnyű és szelíd.###6. vers

 Jöjj és áldj meg, ha ébredünk,
 S világ útján járunk-kelünk, 
 Míg jóságod szent tengerén 
 Majd elmerít az égi fény.
<hr />##511. Dicséret

###1. vers

 Maradj velem, mert mindjárt este van, 
 Nő a sötét, ó el ne hagyj, Uram; 
 Nincs senkim és a vigaszt nem lelem, 
 Gyámoltalannal, ó maradj velem.###2. vers

 Kis életem fut s hervadásba hull, 
 Bú lesz a vígság, fényesség fakul, 
 Csak változást és romlást lát a szem; 
 Változhatatlan, ó maradj velem.###3. vers

 Minden múló perc Hozzád visz közel, 
 Kegyelmed űzi kísértőmet el, 
 Nincs más vezérem, nincs más 
 Mesterem,
 Fényben, borúban, ó, maradj velem.###4. vers

 Ellenség ellen áldásod fedez, 
 A könny nem sós, a kór is könnyű lesz, 
 Sír, halál-fúlánk, hol a győzelem? 
 Győztes leszek, csak légy, Uram, velem.###5. vers

 Húnyó szemembe vésd keresztedet, 
 Ködöt foszlatva láttasd szent eged. 
 Föld árnya fut, menny fénye megjelen: 
 Halálban is Te légy, Uram, velem.
<hr />##512. Dicséret

###1. vers

 "Szólj, szólj  hozzám, Uram, 
 mert szolgád hallja szódat!" 
 Így mondom, mert magam
 rég annak érezem. 
 Hadd járjak útadon,
 hadd várjam égi jódat 
 /: Hű szívvel szüntelen. :/###2. vers

 Adj lelkedből erőt, 
 hogy értsem és szeressem 
 Elrendelt útamat s 
 minden parancsodat. 
 Egy vágyat hagyj nekem:
 hogy halljam és kövessem 
 /: Szent igazságodat. :/###3. vers

 Nincs oly tudós sehol, 
 ki megtanít útadra, 
 A bölcs nem fejti meg 
 törvényedet sohsem; 
 Te fejted meg nekünk, 
 te, hű szíveknek Atyja, 
 /: Kinek szavát lesem. :/###4. vers

 Te nagy csodáidról bár
 fennszóval beszélnek 
 És fennen hirdetik 
 felséges rendedet, 
 Ha nem te szólsz, Uram, 
 a szó fülig ha érhet, 
 /: De szívig nem mehet. :/###5. vers

 Szólj, szólj, én Istenem! –
 szól hangodból a jóság, 
 A lelkem megfeszül 
 s a hallásban segít, 
 És szódban meglelem 
 az örökkévalóság 
 /: Jó édességeit. :/###6. vers

 
<hr />